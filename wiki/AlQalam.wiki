#summary An introduction to Al-Qalam (in Uzbek).
#labels Featured,Al-Qalam

= Al-Qalam: Android тизими учун Қуръон ва Ҳадис дастури =

Ҳурматли ўқивчи!

Ушбу мақолада сизга Al-Qalam дастурини таништириб ўтмоқчиман. Ушбу дастур Андроид тизими учун тузилган бўлиб, Андроид смартфонлари ва смартпедларида ишлайди. Гарчи дастур ҳозирда бета версия бўлсада, анчагина имкониятларга эга. Жумладан, арабча билан бирга турли тиллардаги Қуръон маъноларининг таржимасини кўриш, фойдаланувчига қулай интерфейс, сурадан-сурага тез ўтиш каби имкониятларга эга. Келаси версияларида қироатни тинглаш, оятларни ҳатчўплаш, матнни излаш каби имкониятлар киритилиш режалаштирилган.

[http://elmurod.blogger.uz/files/2009/12/1.png http://elmurod.blogger.uz/files/2009/12/1-180x300.png]
[http://elmurod.blogger.uz/files/2009/12/2.png http://elmurod.blogger.uz/files/2009/12/2-180x300.png]
[http://elmurod.blogger.uz/files/2009/12/3.png http://elmurod.blogger.uz/files/2009/12/3-180x300.png]

Ҳозирда фақат *Қуръони Карим* бўлими ишда бўлиб, бош менюдан танлаб киргандан сўнг суралар рўйҳатини кўриш мумкин. Суралар рўйхатида қуйига скрол қилиш орқали бошқа суралар номини кўриш мумкин. Сурани танлагандан сўнг қуйидаги каби оят ойнаси очилади. Бирор оятни узоқ босиб туриш билан оятга оид танлов менюсини (сурани тинглаш, оятни тинглаш, оятни хатчўплаш) кўриш мумкин.  Шунингдек бу ойнада таржима тили ёки қироят қилувчи қорини танлаш мумкин бўлади.

[http://elmurod.blogger.uz/files/2009/12/4.png http://elmurod.blogger.uz/files/2009/12/4-180x300.png]
[http://elmurod.blogger.uz/files/2009/12/5.png http://elmurod.blogger.uz/files/2009/12/5-180x300.png]
[http://elmurod.blogger.uz/files/2009/12/6.png http://elmurod.blogger.uz/files/2009/12/6-180x300.png]

Al-Qalam мосламалари орқали дастур тил интерфейси, таржима тили ва қироят қилувчи қорини ўзгартириш мумкин. Мосламалар ойнасига Суралар Ойнаси(Қурон Карим)да телефондаги меню тугмасини босиш билан ўтиш мумкин.

[http://elmurod.blogger.uz/files/2009/12/9.png http://elmurod.blogger.uz/files/2009/12/9-180x300.png]
[http://elmurod.blogger.uz/files/2009/12/8.png http://elmurod.blogger.uz/files/2009/12/8-180x300.png]
[http://elmurod.blogger.uz/files/2009/12/7.png http://elmurod.blogger.uz/files/2009/12/7-180x300.png]

Энди смартфонингизга ушбу дастурни қандай тушириб олиш ҳақида айтиб ўтаман. Бунинг уч йўли бўлиб, имкониятингизга кўра усуллардан бирини ёки барчасини бирга ишлатишингиз мумкин. Дастур икки қисмдан иборат бўлгани сабабли, аввал дастурнинг ўзини, сўнгра дастур арабча тил пакетини тушириб олиш зарур бўлади.

*Эслатма:* _Телефонингизда ташқи хотира (SD card) мавжуд бўлиши керак._
<ol>
<li>Адроид телефонида Маркет (Market) дастурини ишга туширинг ва излаш тугмасини босиб, Al-Qalam деб изланг. Al-Qalam ва Al-Qalam Data Pack Installer чиқади, тартиб билан ҳар иккисини ўрнатинг. Тамом.</li>

<li>[http://code.google.com/p/al-qalam/ Ушбу боғланиш] орқали Al-Qalam дастур саҳифасига киринг ва *"Downloads"* бўлимидан энг сўнгги версияни компьютерга тушириб олинг. Сўнгра телефонингизни компьютерга улаб, туширилган файлларни ташқи хотирага кўчиринг. Файл браузер (масалан, ES File Explorer) дастури орқали ташқи хотирадан файлни топиб, танласангиз дастур ўрнатилади.</li>

<li>Агар телефонингизда QR Code сканер дастури (масалан, ZXing) бўлса, қуйидаги кодни ўқитинг ва дастур тушириб олиш ойнасига тез ўтиб олинг.

http://lh6.ggpht.com/_0739b3VbkR0/TMZ1TX62X9I/AAAAAAAAAmI/u7m7Du-Kw14/QRCode_Al-Qalam.png </li></ol>
----

_Мақола [http://elmurod.blogger.uz/2010/12/28/al-qalam/ Технология Блоги] блогидан кўчириб олинди._