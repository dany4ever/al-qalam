Осмонга ва Зуҳал (юлдузи)га қасамёд этаман.
(Эй, Муҳаммад,) Сиз Зуҳал нима эканини қаердан ҳам билар эдингиз?!
(У нури) ўткир юлдуздир.
Ҳар бир жон эгаси устида (уни сақловчи ва амалларини) ёд олувчи (фаришта) бордир.
Бас, инсон ўзининг нимадан яралганига бир боқсин!
(У) отилиб чиқувчи бир "сув"дан яралган.
(У "сув" эса) отанинг пушти камари ва онанинг кўкрак суягидан чиқур.
Шубҳасиз, У (Аллоҳ) уни қайта тирилтиришга қодирдир.
Сирлар фош қилинадиган куни
унга (Аллоҳнинг азобидан қутқарувчи) бирор куч ҳам, бирор ёрдамчи ҳам бўлмас.
Қасамёд этаман ёмғирли осмонга
ва (у сабабли) ёриб чиқиш (дон-дун, ўт-ўлан)  эгаси бўлмиш Ергаки,
шубҳасиз, у (Қуръон) ажрим этувчи (қатъий) Сўздир.
У ҳазил (беҳуда сўз) эмасдир.
Албатта, улар (кофирлар) макр қилурлар.
Мен ҳам "макр" қилурман.
Бас, (эй, Муҳаммад,) кофирларга озгина муҳлат ва муддат беринг!
