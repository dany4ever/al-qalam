Қасамёд этаман Қуёш ва унинг зиёсига,
у (қуёш)нинг ортидан келган ойга,
у (қуёш)ни ошкор қилган кундузга,
у (қуёш)ни ўраган тунга,
осмонга ва уни бино қилган,
Ерга ва уни ёйиб қўйган,
жонга ва уни тиклаган,
унга фисқ-фужурини ҳам, тақвосини ҳам илҳом қилиб қўйган зотга (қасам)ки,
ҳақиқатан, уни (нафсни) поклаган киши нажот топур
ва у (нафс)ни (гуноҳ билан) кўмиб, хорлаган  кимса эса ноумид бўлур!
Самуд (қабиласи) ҳаддан ошгани сабабли (ўз пайғамбарларини) ёлғончига чиқардилар.
Қайсики, уларнинг энг бадбахти (туяни сўйиш учун) қўзғалганида,
Аллоҳнинг пайғамбари (Солиҳ) уларга: "Аллоҳнинг туяси(ни сўйиш)дан ва уни суғориш(га тўсиқ бўлиш)дан сақланинглар!" - деди.
Бас, улар (пайғамбарни) ёлғончи қилишиб, у (туя)ни сўйиб юбордилар. Бас, Парвардигорлари уларнинг гуноҳлари сабабли устиларига қирғин юбориб, уни (барчаларига) баробар қилди.
(Зотан, Аллоҳ ўз ишининг) оқибатидан қўрқмас.
