(Kishilar ortidan) g'iybat qiluvchi, (oldida) masxara qiluvchi har kimsaning holiga voy!
Qaysiki, u mol-dunyoni yig'ib, uni sanagani-sanagan
va moli (boyligi) uni abadiy qoldiradi deb o'ylab yurgan kimsadir.
Yo'q! Qasamki, albatta, u Hutamaga tashlanur!
(Ey, inson,) Hutama nima ekanligini senga ne ham anglatur?!
(U) yoqib qo'yilgan Allohning bir olovidirki,
(u badanlarni teshib o'tib) yuraklarga qadar yetur.
Albatta, u (olov) ularni qamrab oluvchidir.
(O'zlari) uzun ustunlarda (zanjirband) bo'lurlar.