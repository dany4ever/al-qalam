Қачонки, Ер ўзининг (энг даҳшатли) зилзиласи билан қимирлаганида,
Ер (ўз қаъридаги конлару мурдалардан иборат) "юк"ларини (юзага) чиқариб ташлаганида
ва (қайта тирилишни инкор қилувчи) инсон (даҳшатга тушиб): "Унга не бўлди экан?" - деб қолганида
ана ўша кунда Ер ўз хабарларини сўзлар.
(Сўзлашга) Раббингиз ваҳий (рухсат) қилганини айтур.
Ўша Куни одамлар, уларга (номаи) аъмолларини кўрсатилиши учун тўда-тўда бўлиб чиқиб келурлар.
Бас, кимки дунёда зарра миқдорида яхшилик қилган бўлса, (Қиёмат куни) уни кўрар.
Кимки зарра миқдорида ёмонлик қилган бўлса, уни ҳам кўрар.
