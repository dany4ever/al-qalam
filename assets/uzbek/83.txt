(Ўлчов ва тарозидан) уриб қолувчи кимсалар ҳолига вой!
Улар одамлардан (бирор нарсани) ўлчаб олган вақтларида тўла қилиб оладиган,
уларга ўлчаб ёки тортиб берган вақтларида эса уриб қоладиган кимсалардир.
Улар қайта тирилувчи эканликларини ўйламайдиларми
Улуғ кун (Қиёмат)да -
одамлар (бутун) оламлар Парвардигори ҳузурида тик турадиган (ҳисоб-китоб берадиган) кун-да?!
Йўқ! Албатта, фожирларнинг номаи аъмоллари, албатта, Сижжийнда бўлур.
(Эй, Муҳаммад,) Сижжийн нима эканини қаердан ҳам билурсиз?
(У) битилган китобдир.
У Кунда инкор этувчилар ҳолига вой!
Улар жазо (Қиёмат) Кунини инкор этадиган кимсалардир.
У (Кун)ни гуноҳга ботган ҳар бир тажовузкоргина инкор этар.
Қачонки, (ундай кимсага) оятларимиз тиловат қилинса, у: "(Бу) аввалгиларнинг афсоналари", - дер.
Йўқ (ундай эмас)! Балки, уларнинг дилларини ўзларининг қилмишлари (гуноҳлари) қоплаб олгандир.
Шубҳа йўқки, улар ўша (Қиёмат) Кунида Парвардигорлари (дийдори)дан тўсилувчидирлар.
Сўнгра, албатта, улар дўзахда тобланувчидирлар.
Сўнгра (уларга): "Мана шу сизлар ёлғон деб юрган нарсадир", - дейилур.
Дарҳақиқат, яхшиларнинг номаи аъмоллари, албатта, Иллийюндадир.
(Эй, Муҳаммад,) Иллийюн нима эканини қаердан ҳам билурсиз?!
(У) битилган китобдирки,\р\н
унга (Аллоҳга) яқин (фаришта)лар гувоҳ бўлурлар.
Албатта, яхшилар (мўминлар жаннат) неъматлари ичрадирлар.
Улар сўриларда, (неъматларга) боқурлар.
Уларнинг юзларида неъматларнинг тароватини танирсиз (кўрурсиз).
Уларга (жаннатда) муҳрланган майдан ичирилурки,
у (май)нинг муҳри мушкдир. Бас, мусобақачилар мана шу (неъмат) йўлида мусобақа қилсинлар!
У (май)нинг мижози таснимдандир.
(Тасним Аллоҳга) яқин (банда)лар ичадиган бир чашмадир.
Дарвоқе, жинояткор (кофир)лар имон келтирган зотлардан (масхара) қилиб кулар эдилар.
Қачонки, уларнинг олдидан ўтсалар, бирбирларига кўз қисишиб, имо-ишора қилардилар.
Қачонки, уйларига қайтсалар, (қилмишларидан) завқланиб қайтардилар.
Қачонки, уларни (мўминларни) кўрсалар, "Ана улар, шубҳасиз, йўлдан озган кимсалардир", -дердилар.
Ҳолбуки, улар (мўминларнинг) устига қўриқчи қилиб юборилган эмасдилар.
Енди бугун имон келтирганлар кофирлардан кулурлар.
Улар (жаннатдаги) сўриларда (кофирлар ҳолига) боқиб (ўтирурлар).
Кофирлар қилмишларининг жазосини олдиларми?!
