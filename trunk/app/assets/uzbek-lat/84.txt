Vaqtiki, osmon yorilsa.
Va u (osmon) o'z Robbisiga quloq osdi va shundoq bo'lishi kerak edi.
Va, vaqtiki, yer cho'zilsa.
Va o'z ichidagi narsalarni otib chiqarib, xoli qolsa.
Va u (er) o'z Robbisiga quloq osdi va shundoq bo'lishi kerak edi.
Ey inson! Albatta sen Robbingga yo'liqquningcha, harakatu urinishda bo'larsan va oxiri unga yo'liqarsan.
Ammo kimning kitobi o'ng tarafdan berilsa.
Tezda, osongina hisob qilinar.
Va ahli huzuriga xursand holda qaytib borar.
Va, ammo, kimning kitobi orqa tarafdan berilsa.
U tezda o'ziga halokatni chaqirar.
Va qizib turgan do'zaxga kirar.
Chunki, u(bu dunyoda) o'z ahli bilan xursand bo'lib o'tgan edi.
Chunki, u hech qachon orqaga qaytmaslikni o'ylagan edi.
Ha! Albatta, Robbisi uni doim ko'rib turuvchi edi.
Shafaq bilan qasamki.
Kechasi va u o'rab olgan narsalar bilan qasamki.
Va to'lin oy bilan qasamki.
Albatta, sizlar tabaqama-tabaqa minasizlar.
Nima bo'lgan ularga, iymon keltirmaslar?!
Va agar ularga Qur'on o'qilsa, sajda qilmaslar?!
Balki kofirlar yolg'onga chiqararlar.
Ular qalblarida nimani saqlayotganlarini Allohning O'zi bilar.
Ularga alamli azobning «bashoratini» ber.
Magar iymon keltirganlarga va yaxshi amallar qilganlarga, ularga minnatsiz, uzluksiz ajrlar bordir.