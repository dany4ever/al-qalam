Ey burkanib yotgan!
Tur va ogohlantir!
Va Robbingni ulug'la!
Va kiyimingni pokla!
Va azob(sababchisi)dan chetlan!
Va ko'p (ish)qilgan bo'lsang ham, minnat qilma!
Va Robbing uchun sabr qil!
Va qachonki dudga puflansa.
O'shal kun, qiyin kundir.
U kofirlarga oson emasdir.
Meni, O'zim yakka yaratgan kimsa bidan qo'yib qo'y.
Va unga ko'plab molu dunyo.
Va hoziru nozir farzandlar berib qo'ydim.
Va unga (hamma narsani) osonlashtirib qo'ydim.
So'ngra, yana ziyoda qilishimni tama' qiladir.
Yo'q! Chunki, u Bizning oyatlarimizga sarkash edi.
Tezda uni mashaqqatli chiqishla horitarman.
Albatta, u tafakkur qildi va chamalab ko'rdi.
La'nat bo'lsin unga, qandoq ham chamalab ko'rdi!
So'ngra yana la'nat bo'lsin unga, qandoq ham chamalab ko'rdi.
So'ngra nazar soldi.
So'ngra yuzini burishtirdi va qavog'ini soldi.
So'ngra yuz o'girdi va takabburlik qildi.
Bas, bu asar qolgan sehrdan o'zga hech narsa emas.
Bu bashar so'zidan o'zga hech narsa emas, dedi.
Tezda uni saqar (do'zaxi)ga kiritaman.
Va saqar nimaligini senga nima bildirdi?
U (saqar) boqiy qoldirmas va tark ham qilmas.
U terini ko'p kuydiruvchidir.
Uning ustida o'n to'qqizta (farishta) bordir.
Do'zax sohiblarini farishtalardan qilganimiz va ularning adadi ham faqat kofirlarni sanash uchundir. Kitob berilganlar ishonch hosil qilishlari uchundir. Va iymonlilarning iymoni ziyoda bo'lishi uchundir. Kitob berilganlar va mo'minlar shak-shubha qilmasliklari uchundir va qalblarida kasali bor(munofiq)lar va kofirlar, Alloh bu bilan nima misolni iroda qilmoqchi, deyishlari uchundir. Shundoq qilib Alloh xohlagan kimsani adashtiradir va xohlagan kimsani hidoyatga soladir. Robbingning askarlarini O'zidan boshqa hech kim bilmaydir. Va u (do'zax) bashariyat uchun eslatmadan o'zga hech narsa emasdir.
Yo'q! Oy bilan qasam.
Va chekinayotgan tun bilan qasam.
Va yorishayotgan tong bilan qasam.
Albatta u(do'zax) ulkan(azob) larning biridir.
Bashariyat uchun ogohlantiruvchidir.
Sizlardan peshqadam bo'lishni yoki ortda qolishni xohlayotgan kimsalar uchun hamdir.
Har bir shaxs o'z kasbining garovidir.
Magar o'ng taraf sohiblari mustasnodir.
Ular jannatlarda so'rarlar.
Gunohkorlardan.
Sizlarni do'zaxga nima kiritdi?
Ular: «Namoz o'qiydiganlardan bo'lmagan edik.
Va miskinlarga taom bermagan edik.
Va botilga shung'uvchilar bilan birga sho'ng'ir edik.
Va qiyomat kuni yolg'onga chiqargan edik.
Toki bizga o'lim kelgunicha», derlar..
Bas, ularga shafoatchilarning shafoati manfaat bermas.
Ularga ne bo'ldiki, eslatmadan yuz o'rirurlar?!
Xuddi qattiq qo'rqqan eshaklar.
Arslondan qochgani kabi.
Balki ulardan har biri o'ziga nashr qilingan sahifalar berilishini iroda qiladir.
Yo'q! Balki ular oxiratdan qo'rqmaslar.
Yo'q! Albatta u(Qur'on) eslatmadir.
Bas, kim xohlasa uni eslaydir.
Va faqat Alloh xohlasagina eslaydilar. U zot taqvo ahlidir va mag'firat ahlidir.