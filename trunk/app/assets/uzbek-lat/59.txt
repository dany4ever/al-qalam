Osmonlardagiyu yerdagi barcha narsalar Allohni poklab yod etdi. U zot aziz va hikmatli Zotdir.
U zot ahli kitobdan bo'lgan kofirlarni o'z diyorlaridan birinchi hashr uchun chiqardi. Ularni chiqadi deb o'ylamagan edingiz. O'zlari ham qo'rg'onimiz bizni Alloh(azobi)dan saqlab qoladir, deb o'ylashardi. Alloh ular o'ylamagan tarafdan oldi va ularni qalbiga qo'rqinch soldi. Uylarini o'z qo'llari bilan va mo'minlarning qo'llari bilan buza boshladilar. Ibrat oling, ey aql egalari!
Mabodo Alloh ularga ko'chishni yozmaganda ham bu dunyoda ularni azoblar edi. Ularga oxiratda do'zax azobi bordur.
Unday bo'lishi, ular Allohga va Uning Rasuliga xilof qilganlari uchundir. Kimki Allohga xilof qilsa (unutmasinki), albatta, Alloh - azobi zo'r zotdir.
Sizning xurmoni kesishingiz yoki aslida tik qoldirganingiz faqat, Allohning izni bilan va buzg'unchilarni xorlashi uchun bo'ldi.
Alloh O'z Rasuliga ulardan qaytarib bergan narsaga sizlar ot yoki tuya choptirib bormadingiz. Lekin Alloh O'z Payg'ambarini xohlagan kimsaning ustidan, g'olib qiladir. Alloh har bir narsaga qodirdir.
Alloh O'z Rasuliga shahar ahlidan qaytarib bergan narsa. Allohgadir va Uning Rasuliga va yaqin qarindoshlariga, yetimlarga va miskinlarga va ko'cha o'g'illarigadir. Sizlardan boylaringiz orasida aylanadigan narsa bo'lib qolmasligi uchun. Payg'ambar sizga nimani bersa, o'shani olinglar va nimadan qaytarsa, o'shandan qaytinglar. Allohdan qo'rqinglar. Albatta, Alloh azobi shiddatli zotdir.
Faqir muhojirlargaki, ular o'z diyorlaridan va mol-mulklaridan judo qilingan edilar, (ular) Allohdan fazl va Uning roziligini umid qilular. Allohga va Uning Rasuliga yordam berurlar. Ana o'shalar sodiqlardir.
U(muhojir)lardan avval bu joyda yashagan va iymonga (ixlos qilganlar). O'zlariga hijrat qilib kelganlarni sevadirlar va u(muhojir)larga berilgan narsalarga qalblarida hasad qilmaslar. Va gar o'zlarining hojatlari bo'lsa ham, (ularni) o'zlaridan ustun qo'yarlar. Kim o'z nafsining baxilligidan saqlansa, undoq kishilar, ha, o'shalar yutuvchilardir.
Ulardan keyin kelganlar: «Ey Robbimiz, bizni va bizdan avval iymon bilan o'tgan birodarlarimizni mag'firat qilgin, qalbimizda iymon keltirganlarga nafrat solmagin, ey Robbimiz, albatta, sen shafqatli va mehribonsan», derlar.
Nifoq qilganlarning ahli kitobdan bo'lmish kufr keltirgan o'z birodarlariga: «Agar sizlar chiqarilsangiz, biz ham sizlar bilan chiqamiz, sizni quyib hech qachon hech kimga itoat qilmasmiz va mabodo sizlarga urush qilinsa, albatta yordam berurmiz», deyishlarini ko'rmaysanmi?
Albatta agar u(yahudiy)lar chiqarilsalar, ular birga chiqmaslar. Va, albatta, agar u(yahudiy)larga urush qilinsa, (munofiqlar) ularga yordam bermaslar. Bordiyu yordam berganlarida ham, ortlariga qarab qocharlar va alar yordamsiz qolarlar.
Albatta, ularning qalblariga Allohdan ko'ra sizlar ko'proq qo'rqinchli tuyulasizlar. Chunki ular yaxshi anglamaydigan qavmdirlar.
Sizlarga qarshi uyushib ochiq urush qila olmaslar, balki qo'rg'on bilan o'ralgan qishloqlarda yoki devorlar ortiga bekinib olib urush qilurlar. O'z oralarida adovatlari shiddatli. Ularni bir deb o'ylaysan. Holbuki, qalblari tarqoqdir. Bu, ularning aql yuritmaydigan qavm ekanliklaridandir.
Bu xuddi yaqinda o'z qilmishlarining oqibatini tatib ko'rganlarga o'xshashdir. Va ularga (oxiratda) alamli azoblar bor.
Bu xuddi Shayton insonga, kofir bo'l, degan paytga o'xshaydir. U (inson) kufr keltirganda esa, sen bilan mening ishim yo'q, men olamlar Obbisi-Allohdan qo'rqaman, dedi.
Bas, ularning oqibatlari bir. Albatta, ikkovlari ham do'zaxda bo'lurlar, u yerda abadiy qolurlar. Va bu zolimlarning jazosidir.
Ey iymon keltirganlar! Allohga taqvo qilinglar! Har kim ertalik uchun nima taqdim qilganiga nazar solsin. Allohga taqvo qilinglar! Albatta, Alloh nima qilayotganingizdan xabardordir.
Allohni unutganlarga o'xshagan bo'lmanglar. U zot ularga o'z shaxslarini unutdirdi. Ana o'shalar, fosiqdirlar.
Do'zax egalari va jannat egalari teng bo'lmaslar. Jannat egalari, o'shalar yutuqqa erishuvchilardir.
Agar ushbu Qu'onni tog'ga tushirganimizda edi, uning Allohdan qo'rqqanidan titrab-qaqshab va parchalanib ketganini ko'rar eding. Ushbu misollarni odamlarga keltirurmiz, shoyadki ular fikr yuritsalar.
U Alloh Undan o'zga iloh yo'q zotdir. U g'oyibni ham, oshkorni ham biluvchidir. U mehribon va rahmlidir.
U Alloh, Undan o'zga iloh yo'q. U - Malik, U-Quddus, U-Salom, U- Mo'min, U- Muhaymin, U-Aziz, U-Jabbor, U-mutakabbirdir. Alloh Unga shirk keltirayotgan narsalardan pokdir.
U Alloh Xoliq, Bari'u, Musavvirdur. Barcha go'zal ismlar Unikidir. Osmonlaru yerdagi barcha narsalar Uni poklab yod etarlar. Yana U Aziz va Hakimdir.