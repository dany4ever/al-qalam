Al-Haaqqah.
Al-Haaqqah nima o'zi?!
Al-Haaqqah nimaligini senga nima bildirdi?!
Samud va Od qori'ani yolg'onga chiqarishdi.
Bas, ammo Samud haddan oshuvchi bilan halok qilindi.
Va ammo Od qattiq (sovuq) shamol bilan halok qilindilar.
U zot ularning ustidan bu shamolni yetti kechayu sakkiz kunduz beto'xtov estirib qo'ydi. Bas, qavmni u yerda halok bo'lib, ag'darilib yotganini ko'rasan. Ular xuddi xurmoning chirigan tomirlariga o'xsharlar.
Bas, sen ulardan birortasini boqiy qolganini ko'rasanmi?
Fir'avn, undan avvalgilar va to'ntarilganlar xato qildilar.
Bas, ular Robbilarining Rasuliga osiy bo'ldilar. Darhaqiqat, U zot ularni qattiq tutishlik bilan tutdi.
Albatta, Biz suv tug'yonga kelgan paytda sizlarni kemada ko'targanmiz.
Uni sizlarga eslatma qilish uchun va anglovchi quloqlar anglab olishi uchun.
Qachonki dudga birgina puflashla puflansa...
Va yeru tog'lar ko'tarilib, bir martagina silkitilsa...
Bas, o'sha kunda, voqea voqe' bo'libdir.
Va osmon parchalansa, bas, o'sha kunda, u (osmon) beholdir.
Va farishtalar uning atrofida va o'sha kunda Robbingning Arshini sakkiztasi ko'tarib turadir.
Bas, o'sha kunda ko'rikdan o'tasizlar, birorta narsangiz maxfiy qolmaydir.
Bas, kimning kitobi o'ng tarafdan berilsa, u, mana, mening kitobimni o'qib ko'ringlar...
Albatta, men hisob-kitobimga yo'liqishimga ishonardim, deydir.
Bas, u rozilik hayotidadir.
Oliy jannatdadir.
Uning mevalari yaqindir.
O'tgan kunlarda qilgan narsalaringiz tufayli yenglar va ichinglar, osh bo'lsin.
Va ammo kimning kitobi chap tarafdan berilsa, u, voy sho'rim, koshki menga kitobim berilmasa edi.
Va hisob-kitob qandoqligini bilmasam edi.
Qani (bu dunyodagi o'lim) oxirgisi bo'lsa edi.
Molu mulkim meni saqlab qola olmadi.
Mening sultonim ham halok bo'ldi, deydir.
Tutinglar uni va kishanlanglar uni!!!
So'ngra jahannamga solinglar uni!!!
So'ngra yetmish qulochli zanjirga kiriting uni!!!
Chunki u ulug' Allohga iymon keltirmagan edi.
Va miskinlarga taom berishga qiziqtirmagan edi.
Bas, bugungi kunda unga bu yerda biron chin do'st yo'q.
Va g'isliyndan o'zga taom ham yo'q.
U(taom)ni xatokorlardan boshqa hech kim yemas.
Sizlar ko'rib turgan narsalar bilan qasam ichurman.
Va sizlar ko'rmaydigan narsalar bilan ham.
Albatta u(Qur'on) karamli Rasulning so'zidir.
Va u shoirning so'zi emas. Sizlar juda oz ishonasizlar.
Va folbinning ham so'zi emas. Sizlar juda oz eslarsizlar.
Olamlar Robbisidan tushirilgandir.
Va agar u Bizning (nomimizdan) ba'zi yolg'on so'zlarni to'qisa.
Albatta, Biz uni qudrat bilan tutarmiz.
So'ngra, albatta, uning shoh tomirini kesarmiz.
Bas, sizlardan hech kim uni to'sib qola olmas.
Va, albatta, u(Qur'on) taqvodorlar uchun eslatmadir.
Va, albata, Biz sizlarning ichingizda yolg'onga chiqaruvchilar borligini bilib turamiz.
Va albatta u kofirlar uchun hasratdir.
Va albatta u shubhasiz haqiqatdir.
Bas, ulug' Robbingning ismini poklab yod et.