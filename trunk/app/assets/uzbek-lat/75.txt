Qiyomat kuni bilan qasam.
Va malomatchi nafs bilan qasam.
(Kofir) Inson Bizni, uning suyaklarini jamlay olmas, deb o'ylarmi?
Ha, Biz uning barmoq uchlarini ham asl holiga keltirishga qodirmiz.
Balki inson kelajakda fisqu fujur qilishni xohlaydir.
U: «Qiyomat kuni qachon?» deb so'raydir.
Qachonki ko'z dahshatda lol qolsa.
Va oy tutilsa.
Va quyosh bilan oy jamlansa.
O'shal kunda inson, qochar joy qayda? deb qolar.
Yo'q! Qochadigan joy yo'q!
U kunda istiqror faqat Robbing huzurida bo'lar.
U kunda insonga avvalu oxir qilganining xabari berilar.
Ha, inson o'z nafsiga qarshi o'zi shohiddir.
Garchi uzr-ma'zurlarini to'kib soladir.
Sen shoshilib, u(Qur'on) bilan, tilingni qimirlatma.
Albatta, uni jamlash va o'qib berish Bizning zimmamizdadir.
Bas, Biz uni o'qisak, qiroatiga zehn solib tur.
So'ngra uni bayon qilib berish ham Bizning zimmamizdadir.
Yo'q! Balki sizlar shoshar dunyoni yaxshi ko'rasizlar.
Va oxiratni tark etasizlar.
U kunda bor chiroyli yuzlar.
Robbisiga nazar soluvchilar.
Va u kunda bor tirishib-burishgan yuzlar.
O'ziga umurtqasin sindirar ish bo'lishiga ishonar.
Yo'q! jon halqumga kelganda.
Va, qutqaruvchi kim? deganda.
Va, albatta, u firoqligin bilganda.
Va boldirlar bir-biriga almashganda.
U kunda haydab borar joy faqat Robbinggadir.
Bas, u tasdiqlamadi va namoz o'qimadi.
Va lekin yolg'onga chiqardi va yuz o'girdi.
So'ng o'z ahliga kerilib bordi.
Holingga voy bo'lsin sening, voy bo'lsin!
Yana holingga voy bo'lsin sening, voy bo'lsin!
Inson behuda tark qilinishning hisobini qilurmi?
U maniydan oqqan nutfa bo'lmaganmidi?
So'ng alaqa bo'ldi. Bas bekamu-ko'st etib yaratdi.
Bas undan juftni–erkak va ayolni yaratdi.
Shunday zot o'liklarni tiriltirishga qodir emasmi?!