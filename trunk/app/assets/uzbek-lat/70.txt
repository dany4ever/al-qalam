So'rovchi voqe' bo'luvchi azob haqida so'radi.
Kofirlar ustiga. U(azob)ni daf qiluvchi yo'qdir.
U ma'orijlar egasi Allohdandir.
Farishtalar va Ruh Uning huzuriga miqdori ellik ming yil bo'lgan kunda ko'tariladir.
Bas, chiroyli sabr qil.
Albatta, ular u(qiyomat)ni uzoq deb bilurlar.
Va Biz uni juda yaqin deb bilurmiz.
U kunda osmon xuddi qora moy qoldiqlariga o'xshab qoladir.
Va tog'lar xuddi titilgan junga o'xshab qoladir.
Va yaqin do'st o'z do'stidan so'ramaydir.
Ularni ko'rib tururlar. Gunohkor o'sha kun azobidan qutulish uchun o'z bolalarini ham.
Xotinini va aka-ukasini ham,
Va uni o'ziga olgan qabilasini ham.
Va yer yuzidagi jamiyki kimsalarni ham fido qilishni, so'ngra o'zi najot topishni istaydir.
Yo'q! Albatta u(jahannam) kuchli alangadir.
Boshning terisini sidirib oluvchidir.
U chaqiradir; orqaga ketgan va yuz o'girganni.
Va (molni) yig'ib berkitganni.
Albatta, inson «halu'» qilib yaratilgandir.
Agar unga yomonlik yetsa, chidamsizdir.
Va agar yaxshilik yetsa, ko'p man qiluvchidir.
Magara namoz o'quvchilargina mustasnodir.
Ular namozlarida doim bo'ladiganlardir.
Ularning molu mulklarida mv'lum haq bordir.
So'rovchi va bechoralar uchundir.
Va ular qiyomat kunini tasdiqlaydiganlardir.
Va ular o'z Robbilari azobidan qo'rqadiganlardir.
Albatta Robbilarining azobidan omonlik yo'qdir.
Va ular o'z farjlarini saqlaydiganlardir.
Magaram o'z xotinlari yoki o'z mulki bo'lganlar mustasnodir. Albatta ular bunga malomat qilinmaydir.
Kimki o'shandan o'zgani istasa, bas, ular chegaradan chiqqanlardir.
Ular omonatlariga va ahdlariga rioya qiladiganlardir.
Va ular guvohliklarini to'g'ri beradiganlardir.
Ular namozlarini muhofaza qiladiganlardir.
O'shalar jannatlarda hurmatlanadiganlardir.
Kufr keltirganlarga nima bo'ldiki, bo'yinlarini cho'zib sen tomon shoshmoqdalar?!
O'ng tarafdan va chap tarafdan to'p-to'p bo'lmoqdalar?!
Ulardan har bir kishi na'im jannatga kiritilishni tama' qiladimi?
Yo'q! Albatta, Biz ularni o'zlari bilgan narsadan yaratganmiz.
Mashriqlar va mag'riblar Robbisi bilan qasam ichamanki, albatta Biz qodirmiz.
O'rinlariga ulardan yaxshiroqlarini almashtirishga qodirmiz va Biz bu ishni qilishdan ojiz emasmiz.
Ularni tek qo'y. To va'da qilingan kunga yo'liqqunlaricha xohlaganlariga sho'ng'iyversinlar va o'ynayversinlar.
U kunda xuddi sanamlar (ibodatiga) shoshganlaridek, qabrlaridan shoshib chiqurlar.
Ko'zlari qo'rqinchga to'lgan, o'zlarini xorlik qoplagan holda tururlar. Bu o'sha-ularga va'da qilingan kundir.