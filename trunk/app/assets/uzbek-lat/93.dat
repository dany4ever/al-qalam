Qasamyod eturman choshgoh vaqtiga
va (o'z zulmati bilan atrofni) qoplab turgan kechagaki,
(ey, Muhammad,) Rabbingiz Sizdan voz kechgani ham yo'q, yomon ko'rib qolgani ham yo'qdir!
Albatta, Siz uchun oxirat dunyodan yaxshiroqdir.
Yaqinda Rabbingiz Sizga (shunday ne'matlar) ato eturki, Siz, albatta, (undan) rozi bo'lursiz.
(Ey, Muhammad, Rabbingiz) Sizni yetim holda topib, boshpana bermadimi?!
Yana Sizni gumroh (g'ofil) holda topib, (Haq yo'liga) hidoyat qilib qo'ymadimi?!
Sizni kambag'al holda topib, boy qilib qo'ymadimi?!
Bas, endi Siz (ham) yetimga qahr qilmang!
Soil (gado)ni esa (malol olib) jerkimang!
Parvardigoringizning (Sizga ato etgan barcha) ne'mati haqida esa (odamlarga) so'zlang!