Vaqtiki, quyoshni buklab, o'ralsa.
Va, vaqtiki, yulduzlar sochilib ketsa.
Va, vaqtiki, tog'lar sayr qildirilsa.
Va, vaqtiki, homilasiga o'n oy to'lgan tuyalar qarovsiz qolsa.
Va, vaqtiki, vahshiy hayvonlar bir joyga to'plansa.
Va, vaqtiki, dengizlar alanga olib yonsa.
Va vaqtiki, nafslar juftlashtirilsa.
Va vaqtiki, tiriklay ko'milgan qizdan so'ralsa.
U nima gunoh uchun o'ldirilgan?
Va, vaqtiki, sahifalar nashr qilinsa.
Va, vaqtiki, osmon qo'porilsa.
Va, vaqtiki, jahannam qizdirilsa.
Va, vaqtiki, jannat yaqinlashtirilsa.
Har bir jon nima hozirlanganini biladi.
(Kunduzi) maxfiy bo'luvchi(yulduz)lar bilan qasam.
(Kechalari) yuruvchi, berkinuvchi(yulduz)lar bilan qasam.
Qorong'uligi bilan kirib kelgan kecha bilan qasam.
Nafas olib, kirib kelgan tong bilan qasam.
Albatta u(Qur'on) karamli Rasulning so'zidir.
U quvvatlidir. Arsh egasi huzurida martabasi oliydir.
Itoat qilingan, omonatli.
Sizning sohibingiz majnun emas.
Batahqiq ul ani ochiq-oydin ufqda ko'rdi.
Va u g'aybga baxil emas.
Va u(Qur'on) toshbo'ron qilingan shaytonning so'zi emas.
Bas, qayoqqa ketmoqdasiz?!
U (Qur'on) olamlarga eslatmadan boshqa narsa emas.
Sizlardan mustaqim bo'lishni xohlovchilar uchun.
Olamlarning Robbisi Alloh xohlamasa, sizlar xohlay olmassizlar.