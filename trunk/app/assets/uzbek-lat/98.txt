Ahli kitob va mushriklardan bo'lgan kufr keltirganlarga «bayyina» kelmaguncha ajralmasdilar.
U (bayyina) Alloh tarafidan yuborilgan Rasul bo'lib, poklangan sahifalarni tilovat qiladir.
Ularda ajoyib bitiklar bordir.
Kitob berilganlar ularga «bayyina» kelganidan so'nggina bo'linib ketishdi.
Holbuki, ular faqat Allohgagina ibodat qilishga, Uning dinigagina ixlos qilishga, boshqa dinlarga moyil bo'lmaslikka, namozni to'liq o'qishga, zakot berishga buyurilgan edilar. Ana shu to'g'ri millatning dinidir.
Albatta, ahli kitob va mushriklardan bo'lgan kufr keltirganlar jahannam o'tidadurlar, u yerda abadiy qolurlar. Ana o'shalar xaloyiqning eng yomonlaridir.
Albatta, iymon keltirganlar va solih amallarni qilganlar, ana o'shalar, xaloyiqning eng yaxshilaridir.
Ularning mukofotlari Robbilari huzuridagi ostidan anhorlar oqib turgan jannat «adn»dir. U yerda abadul abad qolajaklar. Alloh ulardan rozi bo'ldi, ular ham U zotdan rozi bo'ldilar. Bu Robbisidan qo'rqqanlar uchundir.