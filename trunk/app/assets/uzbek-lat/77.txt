Ket-ket yuborilganlar bilan qasam.
Qattiq esuvchi shamollar bilan qasam.
Va (shariatni) taratuvchilar bilan qasam.
Farqlovchilar bilan qasam.
Vahiyni tashuvchilar bilan qasam.
Uzrni yoki ogohlantirishni (ham).
Albatta, sizga va'da qilinayotgan narsa voqe' bo'luvchidir.
Bas, vaqtiki yulduzlar o'chirilsa.
Va vaqtiki, osmon yorilsa.
Va vaqtiki, tog'lar ko'chirilsa.
Va vaqtiki, Payg'ambarlarga vaqt belgilansa.
Qandoq kunga surilgan-a?
Ajratish kuniga.
Ajratish kunini senga nima bildirdi?
O'shal kunda yolg'onga chiqaruvchilarga vayl bo'lsin!
Avvalgilarni halok qilmadikmi?
So'ngra keyingilarini ularga ergashtirmadikmi?
Gunohkorlarni shundoq qilamiz.
O'shal kunda yolg'onga chiqaruvchilarga vayl bo'lsin!
Sizlarni haqir suvdan yaratmdikmi?
Bas, uni mustahkam qarorgohga joylamadikmi?
Ma'lum vaqtga qadar.
Bas, Biz qodir bo'ldik va qandoq ham yaxshi qodir bo'luvchimiz.
O'shal kunda yolg'onga chiqavchilarga vayl bo'lsin!
Erni o'ziga tortuvchi qilmadikmi?
Tiriklarni va o'liklarni?
Va Biz unda yukasak tog'lar qildik va sizlarni zilol suv bilan sug'ordik.
O'shal kunda yolg'onga chiqaruvchilarga vayl bo'lsin!
Yuringiz! O'zingiz yolg'onga chiqargan narsaga qarab.
Yuringiz! Uchta sho'basi bor «soya»ga qarab.
U salqin qiluvchimas va olovni ham qaytarmas.
Albatta u (jahannam) qasrdek uchqunlarni otadir.
U (uchqun) xuddi qoramtir-sarg'ish tuyalarga o'xshaydir.
O'shal kunda yolg'onga chiqaruvchilarga vayl bo'lsin!
Bu ular gapira olmaydigan kundir.
Va ularga uzr aytishga izn berilmaydir.
O'shal kunda yolg'onga chiqaruvchilarga vayl bo'lsin!
Bu ajratish kuni, sizlarni va avvalgilarni jamladik.
Bas, sizlarning hiylangiz bo'lsa, menga ishlatib ko'ring-chi?
O'shal kunda yolg'onga chiqaruvchilarga vayl bo'lsin!
Albatta taqvodorlar soyalar va buloqlardadir.
Va o'zlari xohlagan mevalardadir.
Englar va ichinglar, osh bo'lsin. Qilgan amallaringiz sababidandir.
Albatta, Biz muhsinlarni shunday mukofotlarmiz.
O'shal kunda yolg'onga chiqaruvchilarga vayl bo'lsin!
Englar va mazza qilinglar, ozginagina. Albatta, sizlar gunohkorsizlar.
O'shal kunda yolg'onga chiqavurchilarga vayl bo'lsin!
Va agar ularga ruku' qilinglar deyilsa, ruku' qilmaslar.
O'shal kunda yolg'onga chiqaruvchilvarga vayl bo'lsin!
Bas, undan keyin, qaysi so'zga ishonarlar?!