Osmon yorilganida,
yulduzlar (har tomonga) sochilganida.
dengizlar qo'shilib to'siqlar ochilganida,
qabrlar ag'darilganida (Qiyomat qoyim bo'lganida),
(har bir) jon o'zi (dunyoda) qilib o'tgan va qoldirgan (barcha) narsalarni (amallarini) bilur!
Ey inson, seni karamli Parvardigoring haqida (Unga ibodat qilma deb) nima aldab qo'ydi?!
U seni yaratib, so'ng (barcha a'zolaringni) tiklab, so'ng (qomatingni) rost qilib qo'ygan zot-ku!
U seni O'zi qaysi suratni xohlagan bo'lsa (o'sha suratda) tarkib toptirdi-ku!
Yo'q! Balki, sizlar jazo (Kuni)ni yolg'on der-sizlar.
Holbuki, sizlarning ustingizda (har bir ishingizni) yod oluvchi (farishtalar) bor.
(Ular) yozuvchi ulug' zotlardir.
(Ular) sizlar qilayotgan ishlarni bilurlar.
Albatta, yaxshilar (mo'minlar) ne'mat (jannat)dadirlar.
Fojirlar esa do'zaxdadirlar.
Ular unda Jazo kuni (Qiyomat)da toblanurlar.
Undan (do'zaxdan) g'oyib bo'luvchi (qutiluvchi) emasdirlar.
(Ey, Muhammad,) jazo Kuni nima ekanini Sizga ne ham anglatur?!
So'ngra (yana) jazo Kuni nima ekanini Sizga ne ham anglatur?!
U Kunda hech bir jon (boshqa) bir jon uchun biror narsa qilishga ega bo'lmas! U Kuni barcha ish Allohnikidir.