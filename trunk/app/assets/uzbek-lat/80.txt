Aftini burishtirdi va yuz o'girdi.
Ko'zi ko'r kishi huzuriga kelganda.
Qaerdan bilasan, ehtimol, u poklanar.
Yoki nasihat olar va mav'iza unga manfaat berar.
Ammo istig'no qilganga bo'lsa...
Sen u tomonga intilasan.
U poklanmasa, seni hech kim malomat qilmas.
Ammo huzuringga shoshilib kelgan.
Va (Allohdan) qo'rqqan holda bo'lgandan esa...
Bas, Sen undan mashg'ul bo'lasan.
Yo'q! Albatta u(oyat)lar eslatmadir.
Kim xohlasa uni eslaydir.
Hurmatlangan sahifalardadir.
Oliy qadardirlar, poklangandirlar.
Elchi(farishta)lar qo'llaridadir.
Ular hurmatlangan va o'ta yaxshidirlar.
(Kofir) insonga la'nat bo'lsin, uning kofirligi qandoq shiddatli bo'ldi.
Uni qaysi narsadan yaratdi?
Nutfadan yaratdi. Uni yaratdi va unni o'lchovli qildi.
So'ngra chiqish yo'lini oson qildi.
So'ngra o'ldirdi va qabrga kiritdi.
So'ngra qachon xohlasa, uni qayta tiriltiradi.
Yo'q undoq emas! U o'ziga U zot qilgan amrni bajarmadi.
Inson o'z taomiga nazar solsin.
Albatta, Biz suvni rosa quyib qo'ydik.
So'ngra yerni o'ziga xos yordik.
Biz unda don o'stirib qo'ydik.
Va uzum va ko'klarni ham.
Va zaytun va xurmolarni ham.
Va tig'iz bog'larni ham.
Va mevalarni va o't-o'lanlarni ham.
Sizlarga va chorvalaringizga manfaat bo'lsin, deb.
Vaqtiki quloqlarni kar qiluvchi ovoz kelsa.
U kunda kishi qochadir; o'z aka-ukasidan.
Va onasi va otasidan.
Va xotini va bola-chaqasidan.
U kunda ulardan har bir shaxsni ovora qiluvchi o'z ishi bor.
U kunda porloq chehralar bor.
Ular kulgu bilan to'la, yetgan xushxabardan xursand.
U kunda g'ubor bosgan chehralar bor.
Ustini zulmat qoplagan.
Ular, ana o'shalar, kofirlar va fojirlardir.