Nuun. Qalam bilan va satrlarga yozadigan narsalar bilan qasam.
Sen Robbing ne'mati ila majnun emassan.
Va albatta, senga minnat qilinmaydigan ajr bordur.
Va albatta, sen ulkan xulqdasan.
Bas, tezda ko'rursan va ular ham ko'rurlar.
Sizlardan kimda jununlik borligini.
Albatta, Robbing O'zi, kim Uning yo'lidan adashganini biluvchidur va U hidoyatda yuruvchilarni ham biluvchidur.
Bas, yolg'onga chiqaruvchilarga itoat qilma.
Agar sen murosa qilsang, ular ham murosa qilishni orzu qilarlar.
Itoat qilma! Har bir qasamxo'r, pastkashga.
Kishilarni ayblovchi, chaqimchilik qilib yuruvchiga.
yaxshilikni man qiluvchi, tajavuzkor, sergunohga.
Qo'pol, undan so'ng otasining ta'yini yo'qqa.
Moli va o'g'illari ko'p bo'lganidan.
Bizning oyatlarimiz Ungao'qilgan paytda, avvalgilarning afsonalari, deganga.
Tezda uning tumshug'iga belgi qo'yamiz.
Albatta, Biz ularini bog' egalarini sinaganimizdek sinab ko'rdik. Vaqtiki, erta tongada terib olamiz, deb qasam ichdilar.
Va istisno qilmadilar.
Ular uxlab yotganda, bog' ustidan Robbingdan bo'lgan aylanuvchi aylanib chiqdi.
Bas, u xuddi mevasi terib olinganga o'xshab qoldi.
Ular, tong-saharda bir-birlarini chaqirdilar:
«Agar teradigan bo'lsangiz, ekinzoringizga ertaroq boring», deb.
Bas, past ovozla gaplashib, yurib ketdilar.
«Bugun siz boringizda u bog'ga miskin kira ko'rmasin», deb.
Va ertalabda qasdla, o'zlarini qodir sezib, bordilar.
Uni ko'rganlarida, biz adashibmiz, dedilar.
Balki biz mahrum bo'lgandirimiz, dedilar.
Ularning eng yaxshi va adolatlisi, «Sizlarga tasbih aytsalaringiz-chi, demabmidim?!», dedi.
Robbimiz ayblardan pok bo'ldi, albatta biz zolimlardan edik, dedilar.
Bas, ba'zilari ba'zilarni malomat qila boshladilar.
Voy, sho'rimiz qursin, tug'yonga ketgan ekanmiz.
Shoyad Robbimiz uning o'rniga undan ko'ra yaxshirog'ini bersa. Biz o'z Robbimizga rag'batlimiz, dedilar.
Azob shundoq bo'lur va agar bilsalar, albatta oxirat azobi bundan katta bo'ladir.
Albatta, taqvodorlar uchun Robbilari huzurida na'iym jannatlari bordur.
Musulmonlarni jinoyatkorlarga o'xshatib qo'yarmidik?!
Sizlarga nima bo'ldi, qanday hukm chiqaryapsizlar?!
Yoki sizlarning kitobingiz bor-u, undan o'qidingizmi?
Unda sizlarga nimani ixtiyor qilsangiz, albatta, (bo'laveradi) deyilganmi?!
Yoki sizlarga Bizning qiyomat kunigacha yetadigan va'dalarimiz bo'lib, unda, albatta, siz nima hukm qilsangiz shu bo'ladi, deyilganmi?!
So'ra ulardan, qay birlari bu narsaga kafil ekan?
Yoki ularning sheriklari bormikin, agar rostgo'y bo'lsalar, o'sha sheriklarini ham olib kelsinlar.
Boldirlar shimarilgan kunida va ular sajdaga chaqirilganda, qodir bo'lmaslar.
Ularning ko'zlari qo'rqinchga to'la, xorlik o'rab olgan. Va darhaqiqat, ular salomatlik hollarida sajda qilishga chaqirilgan edilar.
Bu gapni yolg'onga chiqaruvchilarni Mening O'zimga qo'yib qo'y. Biz ularni o'zlari bilmagan tarafdan asta-sekin olamiz.
Va ularga muhlat beraman, albatta, Mening hiylam metindir.
Yoki sen ulardan haq so'rayapsanu, ular qarzga botib qoldilarmi?
Yoki huzurlarida g'oyib ilmi boru, ular yozib oladilarmi?
Robbing hukmiga sabr qil va bir vaqtlar g'amga to'lgan holda nido qilgan baliq sohibiga o'xshama.
Agar uni Robbisining ne'mati topmaganda, ochiq sahro joyga, mazammatga qolgan holda tashlangan bo'lardi.
Bas, uni Robbisi tanlab oldi va solih bandalaridan qildi.
Va kofirlar zikrni eshitayotganlarida seni ko'zlari bilan toydirmoqchi bo'ldilar va, albatta, u jinnidur, derlar.
Holbuki, u butun odamlarga eslatmadan o'zga narsa emas.