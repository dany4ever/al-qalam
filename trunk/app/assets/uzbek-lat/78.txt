Nima haqida so'rashadi?
Ulkan, muhim xabar haqida (so'rashadi).
Shunday xabarki, u(mushrik)lar) uning haqida ixtilof qilarlar.
Yo'q! Ular tezda bilarlar!
Yana yo'q! Ular tezda bilarlar!
Erni to'shab qo'ymadikmi?
Va tog'larni qoziq (qilib qo'ymadikmi?).
Va sizlarni juft qilib yaratdik.
Va uyqularingizni rohat qilib qo'ydik.
Va kechasini libos qilib qo'ydik.
Va kunduzni tiriklik qildik.
Tepalarngizga yetti mustahkam (osmon)ni bino qildik.
Va shu'la taratuvchi chiroq ham qildik.
Va siqilgan(bulut)lardan oquvchi suvlar tushirdik.
U(suv) bilan don va nabotot chiqarishimiz uchun.
Va daraxtlari bir-biriga kirishgan bo'stonlar.
Albatta, ajrim kuni vaqti belgilangan edi.
U kunda surga puflanur va sizlar to'p-to'p bo'lib kelursizlar.
Osmon yorilib, eshik-eshiklar ochilur.
Tog'lar o'rnidan ko'chirilib, sarobga aylanur.
Albatta, jahannam poylab turuvchi edi.
Tug'yonga ketganlarga qaytar joydir.
Ular unda zamonlar bo'yi qoluvchilardir.
Ular unda sovuqni ham, sharobni ham tatiy olmaslar.
Magar qaynoq suv va yiringni (tatirlar).
Muvofiq jazo o'laroq.
Chunki ular hisob-kitob bo'lishiga ishonmasdilar.
Va Bizning oyatlariimizni yolg'on deyishgan edi, yolg'on!.
Biz barcha narsani kitobga jamlab qo'yganmiz.
Bas, tatib ko'ringlar, sizlarga azobdan boshqa hech narsani ziyoda qilmasmiz.
Albatta, taqvodorlarga yutuq bordir:
Bog'-rog'lar, uzumzorlar bordir.
Va yangi bo'yi yetgan bir xil yoshdagi qizlar bordir.
Va to'ldirilgan qadahlar bordir.
U yerda bekorchi gaplarni ham, yolg'on gaplarni ham eshitmaslar.
Robbingdan mukofot, sovg'a hisobidandir.
U osmonlar, yer va ularning orasidagi barcha narsalarning Robbisi, Rohmandir, Uning huzurida hech kim xitob qilishga qodir bo'lmas.
O'sha kunda Ruh va farishtalar saf bo'lib turadir. Rohman izn berganlar va to'g'ri so'zlaganlardan o'zgalar gapira olmaslar.
U haq kundir. Kim xohlasa, o'z Robbisiga qaytar yo'l oladir.
Albatta, Biz sizlarni yaqin kelajakdagi azobdan qo'rqitdik. U kunda, har kishi (qo'li) taqdim qilgan narsaga nazar soladir. Va kofir «koshki tuproq bo'lib ketsam»,–deydir.