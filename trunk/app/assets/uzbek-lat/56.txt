Voqea voqe' bo'lganda.
Uning voqe' bo'lishini yolg'on qiluvchi (jon) yo'qdir.
U ham pastlatuvchi, ham ko'taruvchidir.
Qachonki yer qattiq larzaga kelganda.
Tog'lar maydalanib, titilganda.
Bas, ular tarqalgan chang-to'zonga aylanganda.
Va sizlar uch toifa bo'lgangda.
O'ng taraf egalari. O'ng taraf egalari ne(saodatlilar)dir?!
Va chap taraf egalari. Chap taraf egalari ne(badbaxtlar)dir?!
Va peshqadamlar, peshqadamlar.
Ana o'shalar, (Allohga) yaqin bo'lganlar.
Serne'mat jannatlardalar.
Avvalgilardan ko'pgina jamoatlar.
Va oxirgilardan ozdirlar.
To'qima so'rilaridalar.
Bir-birlariga ro'baro' bo'lib, yonboshlagan hollaridalar.
Atroflarida mangu yosh yigitlar aylanib yururlar.
Oqar chashma (mayi to'latilgan) qadahlar, ko'zalar va kosalar bilan.
Undan bosh og'rig'i ham, mast ham bo'lmaslar.
Va ular xohlagan mevalar bilan.
Ishtahalari tusagan qush go'shti bilan.
Yana ko'zi go'zal hurlar bor.
Misoli yashirilgan dur.
Bular, qilgan amallarning mukofotidur.
Ular u yerda behuda, gunoh so'zlarni eshitmaslar.
Faqat «Salom, Salom» deyilganini (eshitarlar).
O'ng taraf egalari. O'ng taraf egalari ne(saodatlilar)dir!
Ular tikonsiz sidrzorlardadir.
Sermeva bananzorlardadir.
Va yoyilgan soyalardadir.
Oqar suvlardadir.
Serob mevalardadir.
Tugamaydigan va man qilinmaydiganlardadir.
Baland-baland ko'rpachalardadir.
Albatta, Biz u(hurlar)ni daf'atan, xos qilib, yaratdik.
Bas, ularni bokiralar qildik.
Tengdosh mahbubalar qildik.
O'ng taraf egalari uchun.
Ular avvalgilardan ko'pgina jamoatlardir.
Keyingilardan ham ko'pgina jamoatlardir.
Va chap taraf egalari. Chap taraf egalari ne(badbaxtlar)dir?!
Ular o't shamol va qaynoq suvdadirlar.
Qop-qora tutundan bo'lgan soyadadirlar.
Salqin hamemas, foydaii ham.
Albatta ular bundan oldin hoy-havasga berilganlardan edilar.
Va mudom katta gunoh ishlar qilar edilar.
Va «Biz o'lib, tuproqqa va suyakka aylanganimizdan keyin qayta tiriltrilamizmi?
Avvalgi otalarimiz ham-a?!» der edilar.
Aytgil: «Albatta, avvalgilar va oxirgilar.
Ma'lum kunga belgilangan vaqtda albatta to'planuvchilar».
So'ngra, siz ey adashganlar, yolg'onga chiqaruvchilar!
Albatta, zaqqum daraxtidan yeyuvchisizlar.
Bas, undan qorinlarni to'ldiruvchisizlar.
Bas, ustidan o'ta qaynoq suvdan ichuvchisizlar.
Bas, chanqoq tuyadek ichuvchisizlar.
Ularning qiyomat kunidagi ziyofatlari mana shu!
Biz sizlarni yaratganimiz, ishonsalaring-chi!
O'zingiz chiqaradigan maniyni o'ylab ko'ring-a!
Uni sizlar yaratasizmi yoki Biz yaratuvchimizmi?!
Orangizdagi o'limni Biz belgilaganmiz va Biz ojiz emasmiz.
Sizning o'rningizga sizga o'xshashlarni almashtirishdan va sizlarni o'zingiz bilmaydigan holda yaratishdan.
Va darhaqiqat, avvalgi yaratilishini bildingiz-ku, eslasalaringiz-chi!
O'zingiz ekayotgan narsani o'ylab ko'ring-a!
Uni siz undirasizmi yoki Biz undiruvchimizmi?
Agar xohlasak, Biz uni quruq cho'pga aylantirib qo'yamiz. Sizlar esa nadomatda ajablanib:
«Albatta, biz ziyon ko'rganlarmiz.
Balki mahrum bo'lganlarmiz», (deysiz).
O'zingiz ichadigan suvni o'ylab ko'ring-a!
Uni bulutlardan siz tushirasizmi yoki Biz tushuruvchimizmi?
Agar xohlasak, Biz uni sho'r qilib qo'yamiz. Shukr qilsangiz-chi!
O'zingiz yoqadigan olovni o'ylab ko'ring-a!
Uning daraxtini siz yaratgansizmi yoki Biz yaratuvchimizmi?
Biz u(olov)ni eslatma va yo'lovchilar uchun manfa'at qilib qo'ydik.
Bas, ulug' Robbing ismini poklab yod et!
Yulduzlarning manzillari bilan qasam ichaman.
Albatta, agar bilsangiz bu ulug' qasamdir.
Albatta, u Qur'oni karimdir.
U saqlangan kitobdadir.
Uni faqat poklanganlargina ushlaydir.
U olamlarning Robbisidan tushirilgandir.
Bas, sizlar mana shu so'z(Qur'on)ga beparvolik qilasizlarmi?!
Va yolg'onga chiqarishni rizq qilib olasizlarmi?!
Joningiz halqumga kelib qolsa-chi?!
Holbuki, o'sha vaqtda o'zlaringiz qarab turgan bo'lasizlar.
Biz esa, sizdan ko'ra unga yaqinmiz, ammo sizlar ko'rmaysizlar.
Agar siz hisob bermas bo'lsangiz.
U(jon)ni o'rniga qaytaring-chi! Agar rostgo'y bo'lsangiz!
Agar, u muqarrablardan bo'lsa.
Rohatda, farog'atda va serne'mat jannatdadir.
Agar o'ng taraf egalaridan bo'lsa.
Bas, «Senga o'ng taraf egalaridan Salom»dir.
Va agar yolg'onga chiqaruvchilardan, gumrohlardan bo'lsa.
Bas, o'ta qaynoq suvdan ziyofatdir.
Va do'zaxga kirishdir.
Albatta,ushbuochiq-oydin haqiqatdir.
Bas, ulug' Robbing ismini poklab yod et!