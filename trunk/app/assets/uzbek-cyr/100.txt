Қасамёд этаман пишқириб чопадиган,
(чопганда туёқларидан) чақмоқ чақнатадиган,
тонг пайтида (ёв сари) бостириб борадиган,
бас, ўшанда (ортида) чанг қолдирадиган,
шу (чанг) билан (душман) жамоасининг ўртасига кириб борадиган (от)ларгаки,
ҳақиқатан, (кофир) инсон Парвардигори (ато этган неъматлар)га ношукрлик қилувчидир!
Яна у бунга (ношукрлигига) гувоҳдир.
Яна у мол-дунё муҳаббатига жуда қаттиқ (берилувчи)дир.
Ахир, у билмасмики, (Қиёмат қойим бўлиб), қабрларнинг ичидаги нарсалар чиқарилганида
ва диллардаги сирлар ошкор қилинганида -
ана ўша Кунда, албатта, Парвардигорлари улардан (қилиб ўтган ишларидан) хабардор-ку!
