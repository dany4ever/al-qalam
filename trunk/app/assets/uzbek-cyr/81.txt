Қуёш ўраб қўйилганида,
юлдузлар ҳам (ўз фалакларидан) тўкилганида,
тоғлар ҳам (ўз жойларидан) жилдирилганида,
(қорнидаги боласи) ўн ойлик бўғоз туялар ҳам бўш қўйиб юборилганида,
ваҳший ҳайвонлар ҳам (бир жойга) тўпланиб қолганида,
денгизлар куйдирилганида,
руҳлар (қайтадан жасадларга) жуфтланганида,
тириклай кўмилган (ҳар бир) қиздан сўралганида,
не гуноҳи учун ўлдирилган, деб.
Яна саҳифалар (номаи аъмол) очилганида,
осмон (Ер устидан) сидириб олинганида,
дўзах (кофирлар учун) қиздирилганида,
жаннат (тақводорларга) яқин қилинганида,
(ана ўша Кунда ҳар бир) жон ўзи (шу Кун учун) ҳозирлаб келган нарсани(яхши-ёмон амалларини) билур!
Бас, қайта-қайта чиқиб (кўриниб) турувчи (юлдузлар)га,
(бешта) яширинувчи сайёраларга,
ўз зулмати билан келиб-кетаётган кечага ва
(отаётган) тонгга қасамки,
албатта, у (Қуръон) бир улуғ элчи (Жаброил)нинг сўзидир.
(У) қувватли, Аршнинг соҳиби (Аллоҳ) наздида мартабали,
у жойда (фаришталар томонидан) итоат этилувчи ва ишончли зот (яъни, Жаброил)дир.ъ);
Сизларнинг соҳибингиз (Муҳаммад) мажнун эмасдир.
Дарҳақиқат, у (Жаброил)ни очиқ уфқда кўрди.
У (Муҳаммад) ғайбга (ваҳийга) бахил ҳам эмасдир.
У (Қуръон) қувилган (малъун) шайтоннинг сўзи эмасдир.
Бас, сизлар (уни инкор этиб) қаёққа кетмоқдасизлар?!
У (Қуръон), ҳақиқатан, (бутун) оламлар учун эслатмадир.
Орангиздаги тўғри бўлишни хоҳлаган кишилар учун (албатта).
Сизлар фақат (бутун) оламлар Парвардигори бўлмиш Аллоҳ хоҳласагина (тўғри бўлишни) хоҳларсизлар.
