Osmonga va Zuhal (yulduzi)ga qasamyod etaman.
(Ey, Muhammad,) Siz Zuhal nima ekanini qayerdan ham bilar edingiz?!
(U nuri) o'tkir yulduzdir.
Har bir jon egasi ustida (uni saqlovchi va amallarini) yod oluvchi (farishta) bordir.
Bas, inson o'zining nimadan yaralganiga bir boqsin!
(U) otilib chiquvchi bir "suv"dan yaralgan.
(U "suv" esa) otaning pushti kamari va onaning ko'krak suyagidan chiqur.
Shubhasiz, U (Alloh) uni qayta tiriltirishga qodirdir.
Sirlar fosh qilinadigan kuni
unga (Allohning azobidan qutqaruvchi) biror kuch ham, biror yordamchi ham bo'lmas.
Qasamyod etaman yomg'irli osmonga
va (u sababli) yorib chiqish (don-dun, o't-o'lan)  egasi bo'lmish Yergaki,
shubhasiz, u (Qur'on) ajrim etuvchi (qat'iy) So'zdir.
U hazil (behuda so'z) emasdir.
Albatta, ular (kofirlar) makr qilurlar.
Men ham "makr" qilurman.
Bas, (ey, Muhammad,) kofirlarga ozgina muhlat va muddat bering!