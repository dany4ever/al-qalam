Қасамёд этаман ўраб келаётган кечага,
ёришиб келаётган кундузга,
еркак ва аёлни яратган зотгаки,
албатта, сизларнинг саъй - ҳаракатларингиз турличадир!
Бас, кимки (закот ва садақотларни) берса ва (Аллоҳдан) қўрқса,
ҳамда гўзал (нарса)ни тасдиқ этса,
бас, унга осон (йўл)ни муяссар қилурмиз.
Аммо, кимки бахиллик қилса ва (ўзини) беҳожат (бой) санаса,
ҳамда гўзал (нарса)ни ёлғонга чиқарса,
бас, унга оғир (йўл)ни "муяссар" қилурмиз.
(У) ҳалок бўлган вақтида бойлиги унга фойда бермас.
Албатта, ҳидоят (Тўғри йўлга йўллаш) фақат Бизнинг зиммамиздадир.
Ҳақиқатан, охират ҳам, дунё ҳам ёлғиз Бизникидир.
Сизларни ловуллаб ёнувчи дўзах ҳақида огоҳлантирдим.
Унда фақат бахтсиз (одам) тобланур.
Қайсики, (динни) инкор этиб, (итоатдан) бош тортган бўлса.
Тақволи киши эса ундан (дўзахдан) узоқлаштирилур.
Қайсики, у мол-давлатини (яхшилик йўлида) сарф қилур.
Унинг ҳузурида (зиммасида) бирор кимсага қайтариладиган неъмат йўқдир.
У фақат энг олий зот бўлмиш Парвардигорининг "юзи"ни истаб (эҳсон қилур).
(У) яқинда (ато этилажак мукофотдан) рози бўлур.
