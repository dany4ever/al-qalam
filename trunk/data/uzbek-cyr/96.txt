Яратган Роббинг номи билан ўқи.
У инсонни алақдан яратди.
Ўқи! Ва Роббинг энг карамлидир!
У қалам билан илм ўргатгандир.
У инсонга у билмаган нарсани ўргатди.
Йўқ! Албатта инсон туғёнга кетадир.
Ўзини бой кўргани учун.
Албатта, қайтиб бориш Роббингадир.
Қайтарганни кўрдингми?!
Бандани намоз ўқиётганида?! 
Айт-чи, агар ўша ҳидоятда бўлса.
Ёки тақвога амр қилса. 
Айт-чи, ўша ёлғонга чиқарса ва юз ўгирса.
Албатта Аллоҳ уни кўришини билмасми?!
Йўқ! Агар қайтмаса, пешонасидан шиддатла тутамиз.
Ёлғончи, хатокор пешонасидан.
Бас, ўз тўпини чақирсин.
Биз ҳам забонияларни чақирамиз. 
Йўқ! Сен унга итоат қилма! Сажда қил ва қурбат ҳосил қил. 
