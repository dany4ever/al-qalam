Qasamyod etaman (o'n ikkita) burjlarga ega osmonga,
va'da qilinmish (Qiyomat)ga,
(o'sha Kunda) guvoh va guvohlik beriluvchiga
Choh egalariga la'nat!
Qaysiki, u yoqilg'ili olov edi.
O'shanda ular o'sha (choh)ning ustida o'tirgan
va mo'minlarga qilayotgan ishlariga o'zlari guvoh edilar.
Ular (mo'minlar)dan faqat qudratli va hamd egasi bo'lmish Allohga imon keltirganlari uchungina o'ch oldilar.
Osmonlar va Yerning hukmronligi Unikidir va Alloh barcha narsaga guvohdir.
Albatta, mo'min va mo'minalarni fitnaga solib, so'ngra tavba qilmagan kimsalarga jahannam azobi va ular uchun o't azobi bordir.
Albatta, imon keltirgan va solih amallarni qilgan zotlarga ostidan anhorlar oqib turadigan bog'lar bordir. Bu esa katta yutuqdir.
(Ey, Muhammad,) shubhasiz, Rabbingizning (azobga) tutishi qattiqdir.
Albatta, Uning O'zi boshlar (yaratar) va qaytarur (qayta tiriltirur).
U (mo'minlarga nisbatan) kechirimli va do'st,
Arsh sohibi, Ulug'
va istagan narsasini amalga oshiruvchidir.
(Ey, Muhammad,) Sizga qo'shinlarning xabari keldimi?
Fir'avn va Samud (qo'shinlari)ning.
Yo'q! Kofir bo'lgan kimsalar (doimiy) inkor qilishdadirlar.
Holbuki, Alloh ularning ortida (barcha narsani bilib) ihota qilib turuvchidir.
Yo'q! Balki, u ulug' Qur'ondirki,
(uning asl manbai) Lavhul-Mahfuzdadir.