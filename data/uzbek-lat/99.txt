Qachonki, Yer o'zining (eng dahshatli) zilzilasi bilan qimirlaganida,
Yer (o'z qa'ridagi konlaru murdalardan iborat) "yuk"larini (yuzaga) chiqarib tashlaganida
va (qayta tirilishni inkor qiluvchi) inson (dahshatga tushib): "Unga ne bo'ldi ekan?" - deb qolganida
ana o'sha kunda Yer o'z xabarlarini so'zlar.
(So'zlashga) Rabbingiz vahiy (ruxsat) qilganini aytur.
O'sha Kuni odamlar, ularga (nomai) a'mollarini ko'rsatilishi uchun to'da-to'da bo'lib chiqib kelurlar.
Bas, kimki dunyoda zarra miqdorida yaxshilik qilgan bo'lsa, (Qiyomat kuni) uni ko'rar.
Kimki zarra miqdorida yomonlik qilgan bo'lsa, uni ham ko'rar.