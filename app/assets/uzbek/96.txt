(Эй, Муҳаммад, бутун борлиқни) яратган зот бўлмиш Раббингиз номи билан ўқинг!
У инсонни лахта қондан яратди.
Ўқинг! Раббингиз эса карамли зотдир.
У инсонга қалам билан (ёзишни) ўргатган зотдир.
У инсонга билмаган нарсаларини ўргатди.
Дарҳақиқат, инсон ҳаддидан ошар.
(Бунга) сабаб ўзини бой - беҳожат санашидир.
(Эй, инсон,) албатта, қайтишинг Раббинг ҳузуригадир.
(Эй, инсон,) кўрдингми, тўсаётган кимсани
бандани намоз ўқиганда?!
Кўрдингми - агар у (намоз ўқувчи) ўзи Тўғри йўлда бўлса,
ёки (ўзгаларни) тақвога (Аллоҳдан қўрқишга) буюрса?!
Кўрдингми, агар у (намоздан) тўсувчи кимса (ҳақни) инкор этса ва (у имон келтиришдан) юз ўгирса,
албатта, Аллоҳ (унинг бу қилмишларини) кўриб туришини билмасми?!
Йўқ! Қасамки, агар у (бу йўлидан) қайтмаса, албатта, Биз унинг пешона сочидан тутамиз
ўша ёлғончи, адашган (кимсанинг) пешона сочидан (тутиб жаҳаннамга отурмиз)!
Бас, у ўзининг жамоасини (ёрдамга) чақираверсин!
Биз эса азоб фаришталарини чақиражакмиз!
Йўқ! (Эй, Муҳаммад,) Сиз унга итоат этманг ва (ёлғиз) Аллоҳга сажда (ибодат) қилиб, (Унга) яқин бўлинг!
