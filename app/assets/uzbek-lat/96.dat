(Ey, Muhammad, butun borliqni) yaratgan zot bo'lmish Rabbingiz nomi bilan o'qing!
U insonni laxta qondan yaratdi.
O'qing! Rabbingiz esa karamli zotdir.
U insonga qalam bilan (yozishni) o'rgatgan zotdir.
U insonga bilmagan narsalarini o'rgatdi.
Darhaqiqat, inson haddidan oshar.
(Bunga) sabab o'zini boy - behojat sanashidir.
(Ey, inson,) albatta, qaytishing Rabbing huzurigadir.
(Ey, inson,) ko'rdingmi, to'sayotgan kimsani
bandani namoz o'qiganda?!
Ko'rdingmi - agar u (namoz o'quvchi) o'zi To'g'ri yo'lda bo'lsa,
yoki (o'zgalarni) taqvoga (Allohdan qo'rqishga) buyursa?!
Ko'rdingmi, agar u (namozdan) to'suvchi kimsa (haqni) inkor etsa va (u imon keltirishdan) yuz o'girsa,
albatta, Alloh (uning bu qilmishlarini) ko'rib turishini bilmasmi?!
Yo'q! Qasamki, agar u (bu yo'lidan) qaytmasa, albatta, Biz uning peshona sochidan tutamiz
o'sha yolg'onchi, adashgan (kimsaning) peshona sochidan (tutib jahannamga oturmiz)!
Bas, u o'zining jamoasini (yordamga) chaqiraversin!
Biz esa azob farishtalarini chaqirajakmiz!
Yo'q! (Ey, Muhammad,) Siz unga itoat etmang va (yolg'iz) Allohga sajda (ibodat) qilib, (Unga) yaqin bo'ling!