Haqiqatda insonga, u esga olinadigan narsa bo'lmagan bir zamon kelmadimi?
Albatta, Biz insonni aralash nutfadan yaratdik. Sinash uchun, bas, uni eshitadigan, ko'radigan qildik.
Albatta, Biz unga yo'l ko'rsatdik.
Albatta, Biz kofirlar uchun zanjirlar, kishanlar va yonib turgan olovni tayyorlab qo'ydik.
Albatta, yaxshilar kaafur aralashtirilgan qadahdan icharlar.
Bir buloqdaniki, undan Allohning bandalari otiltirib icharlar.
Ular nazrga vafo qilarlar va yomonligi keng tarqaladigan kundan qo'rqarlar.
O'zlari taomni yaxshi ko'rib tursalar ham, uni miskin, yetim va asirga berarlar.
«Albatta, Biz sizlarni faqat Allohning roziligi uchun ovqatlantiramiz. Buning evaziga sizlardan mukofot yoki tashukkur xohlasmiz.
Albatta, biz qo'rqinchli, shiddatli, uzun kunda o'z Robbimizdan qo'rqamiz», (derlar).
Bas, ularni Robbilari o'shal kun sharridan saqladi va ularga xushro'ylik hamda xursandchilik ato qildi.
Va sabr qilganliklari uchun ularni bog'u rog' va ipaklar bilan mukofotladi.
U yerda so'rilarda suyangan holdalar. U yerda quyoshni ham, sovuqni ham ko'rmaslar.
Va ustilariga u(jannat)ning soyalari yaqindir hamda uning mevalari juda ham oson qilingandir.
Va ularga kumush idishlar va billurlardan bo'lgan qadahlar aylantirib turilar.
Billurlar, kumushsiymon, (soqiylar) o'lchovini keltirar.
Va ular u yerda aralashmasi zanjabil bo'lgan qadahdan sug'orilar.
U yerdagi salsabiyl, deb nomlangan buloqdan.
Va ularning atrofida abadiy yosh bolalar aylanurlar, agar ularni ko'rsang, sochilgan marjon, deb o'ylarsan.
Va agar ko'rsang, u yerda ne'matni va ulkan mulkni ko'rarsan.
Ularning ustilarida yashil sundusdan (yupqa ipakdan) va istobraqdan (qalin ipakdan) kiyimlar bor va kumush bilakuzuklar-la yasanganlar va Robbilari ularni pok sharob bilan sug'orar.
Albatta, bu sizga mukofot bo'ldi, va amalingiz qabul bo'lmshdir.
Albatta, Biz senga Qur'onni bo'lak-bo'lak qilib tushirdik.
Bas, Robbing hukmiga sabr qil va ulardan gunohkor yoki kofirlariga itoat qilma.
Ertayu kech Robbing ismini zikr qil.
Va kechasida ham Unga sajda qil va uzoq kechalarda Unga tasbih ayt.
Albatta, anavilar shoshgan dunyo)ni yaxshi ko'rarlar va og'ir kunni ortlarida qoldirarlar.
Biz ularni yaratdik va yaratilishlarini mstahkam qildik. Va agar xohlasak ularning o'rinlariga o'xshashlarini keltirurmiz.
Albatta, bu(sura)eslatmadir. Bas, kim xohlasa o'z Robbisiga yo'l oladir.
Va Alloh xohlasagina, sizlar ham xohlarsiz. Albatta, Alloh biluvchi va hikmatli zotdir.
U kimni xohlasa O'z rahmatiga kiritadir va zolimlar uchun alamli azoblar tayyorlab qo'ygandir.