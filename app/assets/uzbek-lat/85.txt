Burjlar egasi bo'lgan osmon bilan qasam.
Va va'da qilingan kun bilan qasam.
Guvohlik beruvchi va guvohlik berilgan bilan qasam.
«Uxdud» egalariga la'nat bo'lsin.
U (Uxdud) yoqilg'isi ko'p, qattiq isigan olovdir.
U(kofir)lar a(chuqur)lar atrofida o'tiribdilar.
Va ular mo'minlarga qilayotgan narsalariga o'zlari hozirdirlar.
Va (ular) mo'minlardan Aziz, Hamid Allohga bo'lgan iymondan boshqa «ayb» topa olmadilar.
U shunday zotki, osmonlaru yerning mulki Unga xosdir va Alloh har bir narsaga O'zi guvohdir.
Albatta, mo'min va mo'minalarni fitna qilib, so'ngra tavba qilmaganlarga, ana o'shalarga, jahannam azobi va kuydiruvchi azob bor.
Albatta, iymon keltirgan va solih amal qilganlarga, ularga, ostidan anhorlar oqib turgan jannat bor. Bu esa nihoyatda ulkan yutuqdir.
Albatta, Robbingning changali juda ham shiddatlidir.
Albatta, U O'zi boshlar va qaytarar.
Va U mag'firat qiluvchi, muhabbati zo'r zotdir.
U Arsh egasi hamda qadri ulug' zotdir.
U nimani xohlasa, qila oluvchi zotdir.
Senga askarlarning xabari keldimi?
Fir'avn va Samudning.
Balki kofirlar yolg'onga chiqarishdadir?
Holbuki, Alloh ularning ortidan ihota qilib turuvchidir.
Yo'q! U Qur'oni majiddur.
U Lavhul- Mahfuzdadir.