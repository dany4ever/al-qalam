Sen ayt: «Menga vahiy qilindiki, Albatta jinlardan (bir necha) nafari quloq osdilar va dedilar: «Biz ajoyib Qur'onni eshitdik.
U to'g'ri yo'lga hidoyat qilur. Bas, biz unga iymon keltirdik va o'z Robbimizga birovni shirk keltirmasmiz.
Va, albatta, Robbimizning azamati yuksak bo'ldi. U o'ziga xotin va farzand tutgani yo'q!
Va albatta esi pastimiz Allohga nohaq gaplarni aytardi.
Va, albatta, biz, ins ham, jin ham Allohga (nisbatan) yolg'on gapirmas, deb o'ylardik.
Albatta, insdan ba'zi kishilar, jinlarning ba'zi kishilaridan panoh so'rardilar. Bas, bu(jin)lar u(ins)larning gunoh va xorligini ziyoda qildilar.
Va albatta u(ins)lar xuddi sizlar gumon qilganingizdek, Alloh biror kishini o'lgandan so'ng tiriltirmas, deb gumon qilardilar.
Va albatta biz osmonga (etishni) talab qildik. Bas, uni kuchli qo'riqchilarga va uchqunlarga to'lgan holda ko'rdik.
Va, alabatta, biz u(osmon)da tinglashga qulay joylarga joylashib olar edik. Endi esa, kim quloq solsa, o'zini poylab turgan uchqunga duchor bo'ladir.
Va, albatta, biz yer yuzidagilarga yomonlik iroda qilindimi yoki Robbilari ularga rushdni iroda qildimi-bilmasmiz.
Va, albatta, bizdan solihlar ham va boshqalar ham bor. Turli guruhlar bo'lgan edik.
Va, albatta, biz Allohni yer yuzida ojiz qoldira olmasligimizga va undan qochib qutila olmasligimizga ishondik.
Va, albatta, biz hidoyatni eshitgan paytimizda unga iymon keltirdik. Kimki o'z Robbisiga iymon keltirsa, savobi ozayib qolishdan ham, unga og'ir yuk yuklanishidan ham qo'rqmas.
Va, albatta, bizdan musulmonlar va bizdan adashganlar bor. Kimlar Islomga kirsa, bas, ular haq yo'lni tanlabdilar.
Va, ammo, adashganlar, bas, jahannamga o'tin bo'libdilar.
Va agar ular to'g'ri yo'lda mustaqim bo'lsalar, albatta, Biz ko'p suv ila sug'oramiz.
U ila ularni sinash uchun. Va kimki o'z Robbisi zikridan yuz o'rigsa, uni U zot qiyin azobga soladir.
Va, alabatta, masjidlar Allohnikidir. Bas, Allohdan boshqaga duo qilmang.
Va, albatta, Allohning bandasi Unga ibodat qilib turganda ular uning atrofida ot yolidek to'planib, bosib yuboray deyishdi.»
Sen: «Albatta, men faqat o'z Robbimga ibodat qilaman va Unga hech kimni shirk keltirmasman», deb ayt.
Sen: «Albatta, men sizlar uchun zararga ham, manfaatga ham molik emasman»-deb ayt.
Sen: «Albatta, meni hech kim Alloh(azobi)dan saqlab qola olmas va hargiz Allohdan o'zga pushti panoh topa olmasman.
Mening vazifam, faqat, Allohning topshiriqlarini yetkazishdir. Kimki Allohga va Uning Payg'ambariga bo'ysunmasa, unga jahannam otashi bor, unda abadiy qolajaklar.
Toki ularga va'da qilingan narsani ko'rganlarida, kimning yordamchisi zaifu, kimning soni ozligini ham bilarlar», deb ayt.
Sen: «Sizlarga va'da qilingan narsa yaqinmi yoki Robbim unga uzoq muddat qilganmi–bilmayman.
U g'aybni biluvchidir va hech kimni O'z g'oybidan xabardor qilmaydi.
Magar O'zi rozi bo'lgan Payg'ambarlar. Albatta Alloh uning oldidan ham, ortidan ham kuzatib yuruvchi qo'yib qo'yadir.
Payg'ambarlar o'z Robbilari risolalarini darhaqiqat yetkazganliklarini bilish uchun va Alloh bandalar huzuridagi barcha narsani ixota qilib olganligini va hamma narsani adadi, hisobini qilganligini bilish uchun», deb ayt.