Vaqtiki, osmon yorilsa.
Va, vaqtiki, yulduzlar sochilib ketsa.
Va, vaqtiki, dengizlar portlatilsa.
Va, vaqtiki, qabrlar ostin-ustin bo'lsa.
Har bir jon nimani taqdim qildiyu, nimani ta'xir qildi- biladi.
Ey Inson! Seni karamli Robbing haqida nima g'ururga ketkazdi?!
U seni to'la-to'kis va mo'tadil qilib yaratgan zotdir.
O'zi xohlagan suratda seni tarkib qildi.
Yo'q! Balki, siz jazoni yolg'onga chiqarmoqdasiz!
Holbuki, ustingizdan kuzatib turuvchilar bordir.
Ular hurmatli, yozib turguvchilardir.
Ular nima qilayotganingizni biladir.
Albatta, yaxshilar jannatdadir.
Va albatta, fojirlar jahannamdadir.
Ular u yerga qiyomat kuni kiradir.
Va ular undan g'oyib bo'la olmaydir.
Va jazo kuni nima ekanini senga nima bildirdi?
So'ng jazo kuni nima ekanini senga nima bildirdi?
O'sha kunda hech bir jon boshqa bir jon uchun biror narsa qilish imkoniga molik emasdir. U kunda barcha ish Allohning O'ziga xosdir.