Rohman.
Qur'oni o'rgatdi.
Insonni yaratdi.
Unga bayonni o'rgatdi.
Quyosh va oy hisobdadir.
O't-o'lan ham, daraxtlar ham sajda qilurlar.
Osmonni baland ko'tardi va tarozuni o'rnatdi.
Tortishda haddan oshmasligingiz uchun.
Adolat ila o'lchang va tarozudan urib qolmang.
Va yerni haloyiq uchun qo'ydi.
U(er)da mevalar va gulkosali xurmolar bor.
Va somonli donlar hamda rayhon bor.
Bas,Robbingizning qaysi ne'matlarini yolg'on deya olursiz?!
Insonni sopolga o'xshash qurigan loydan yaratdi.
Va jinlarni alangadan yaratdi.
Bas, Robbingizning qaysi ne'matlarini yolg'on deya olursiz.
U ikki mashriq va ikki mag'ribning Robbisidir.
Bas,Robbingizning qaysi ne'matlarini yolg'on deya olursiz?
Daryo-dengizlarni bir-biri bilan uchrashadigan qilib qo'ydi.
O'rtalaridagi to'siqdan oshib o'tolmaslar.
Bas, Robbingizning qaysi ne'matlarini yolg'on deya olursiz?
U ikkisidan lu'lu' va marjon chiqar.
Bas,Robbingizning qaysi ne'matlrini yolg'on deya olursiz?!
Dengizlarda tog'dek bo'lib suzib yuruvchilar ham Unikidir.
Bas,Robbingizning qaysi ne'matlarini yolg'on deya olursiz?!
(Er) yuzidagi barcha jonzot foniydir.
Ulug'lik va ikrom egasi Robbingning O'zigina boqiydir.
Bas, Robbingizning qaysi ne'matlarini yolg'on deya olursiz?
Undan yeru osmondagi jonzotlar so'rarlar. U har kuni ishdadir.
Bas, Robbingizning qaysi ne'matlarini yolg'on deya olursiz?!
Albatta, sizlar uchun vaqt toparmiz, ey insu jinlar!
Bas, Robbingizning qaysi ne'matlarini yolg'on deya olursiz?!
Ey jin va ins jamoalari, agar siz osmonlaru yer chegaralaridan chiqib ketishga qodir bo'lsalaringiz, chiqaveringlar. Faqat Sulton ila chiqa olursiz, xolos.
Bas, Robbingizning qaysi ne'matlarini yolg'on deya olursiz?!
Ustingizdan o't-cho'g' va tutun yuborilur. Bas, qutula olmassiz.
Bas, Robbingizning qaysi ne'matlarini yolg'on deya olursiz?!
Osmon yorilib, qirmizi moyga aylangan vaqtda...
Bas, Robbingizning qaysi ne'matlarini yolg'on deya olursiz?!
Bas, u kunda ins ham, jin ham gunohidan so'ralmas.
Bas, Robbingizning qaysi ne'matlarini yolg'on deya olursiz?!
Jinoyatchmlar siymolaridan bilinib turur. Va ularning peshona sochlari va oyoqlaridan tutilur.
Bas, Robbingizning qaysi ne'matlarini yolg'on deya olursiz?!
Jinoyatchilar yolg'onga chiqarayotgan jahannam shu bo'lur.
Ular jahannam bilan o'ta qaynoq suv o'rtasida aylanur.
Bas, Robbingizning qaysi ne'matlarini yolg'on deya olursiz?!
Robbisi huzurida turishdan qo'rqqanlar uchun ikki jannat bor.
Bas, Robbingizning qaysi ne'matlarini yolg'on deya olursiz?!
Ular shox-novdalidirlar.
Bas,Robbingizning qaysi ne'matlarini yolg'on deya olursiz?!
Ikkovlarida oquvchi ikki buloq bor.
Bas, Robbingizning qaysi ne'matlarini yolg'on deya olursiz?!
Ikkovlarida ham mevadan juft navlar bor.
Bas, Robbingizning qaysi ne'matlarini yolg'on deya olursiz?!
Ipak astarli to'shaklarga yonboshlagan va ikki jannat mevalari yaqin bo'lgan hollari bor.
Bas, Robbingizning qaysi ne'matlarini yolg'on deya olursiz?!
Ularda ko'zlari tiyilgan, avval ins ham, jin ham tegmagan(hur)lar bor.
Bas, Robbingizning qaysi ne'matlarini yolg'on deya olursiz?!
U(hur)lar xuddi yoqut va marjonga o'xsharlar.
Bas, Robbingizning qaysi ne'matlarini yolg'on deya olursiz?!
Ehsonning mukofoti, faqat ehsondir.
Bas, Robbingizning qaysi ne'matlarini yolg'on deya olursiz?!
U ikkovidan pastroqda yana ikki jannat bor.
Bas, Robbingizning qaysi ne'matlarini yolg'on deya olursiz?!
Ikkovlari yam-yashildir.
Bas, Robbingizning qaysi ne'matlarini yolg'on deya olursiz?!
Ikkovlarida otilib turuvchi ikki buloq bor.
Bas, Robbingizning qaysi ne'matlarini yolg'on deya olursiz?!
Ikkovlarida mevalar, xurmo va anorlar bor.
Bas, Robbingizning qaysi ne'matlarini yolg'on deya olursiz?!
Ularda yaxshi, go'zallar bor.
Bas, Robbingizning qaysi ne'matlarini yolg'on deya olursiz?!
Chodirlarni lozim tutgan hurlar bor.
Bas, Robbingizning qaysi ne'matlarini yolg'on deya olursiz?!
Avval ularga ins ham, jin ham tegmagan.
Bas, Robbingizning qaysi ne'matlarini yolg'on deya olursiz?!
Yashil bolishlarga va go'zal gilamlarda yonboshlagan hollari bor.
Bas, Robbingizning qaysi ne'matlarini yolg'on deya olursiz?!
Ulug'lik va ikrom egasi bo'lmish Robbing ismi muborak bo'ldi.