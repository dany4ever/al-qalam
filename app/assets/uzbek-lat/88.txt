Batahqiq senga g'oshiya xabari keldi.
O'shal kunda bir chehralar qo'rquvchidir.
Ular amal qiluvi va charchavchidir.
Ular o'ta qizigan olovga kirarlar.
Ular qaynab turgan buloqdan sug'orilarlar.
Ularga tikandan boshqa taom yo'q.
U na semirtirmas va na ochlikni ketkazmas.
O'shal kunda bir chehralar ne'matlanuvchidir.
Ular o'z ishlaridan rozidir.
Ular oliy jannatdadir.
Unda ular bekorchi gapni eshitmasdir.
Unda oqib turgan buloqlar bor.
Unda baland-baland so'rilar bor.
Va tayyorlab qo'yilgan qadahlar bor.
Va saf-saf tizilgan yostiqlar bor.
Hamma yoqqa to'shalgan gilamlar bor.
Ular nazar solmaslarmi; Tuyaning qanday yaratilganiga?
Va osmonni qandoq ko'tarilganiga?
Va tog'larning qandoq o'rnashtirilganiga?
Va yerni qandoq tekislab qo'yilganiga?
Bas, eslatgin, sen, albatta, eslatuvchidirsan.
Sen ular ustidan hukmingni o'tkazuvchi emassan.
Lekin, kim yuz o'girsa va kofir bo'lsa.
Bas, uni Alloh katta azob bilan azoblaydir.
Albatta ularning qaytishi Bizgadir.
So'ngra, albatta, ularning hisob-kitobi ham Bizdadir.