Ey Nabiy! Nima uchun xotinlaring roziligini tilab, Alloh senga halol qilgan narsani harom qilasan! Alloh kechiruvchi va rahmdildir.
Batahhiq, Alloh sizlarga qasamlaringizni bo'shatishni shariatga kiritdi va Alloh sizning xojangizdir va U o'ta biluvchi va o'ta hikmatlidir.
Nabiy xotinlaridan ba'zisiga sir gap aytgan edi. Bas, u(sir)dan xabar berdi va Alloh ishni u(Nabiy)ga bildirdi. U ba'zisini bildirdi va ba'zisini eslamadi. Qachon (Nabiy) ul(ayol)ga (ish) haqida xabar berganida, u, buni senga kim xabar qildi? dedi. U, menga hamma narsani biluvchi va hamma narsadan xabardor Alloh xabar berdi, dedi.
Agar ikkovingiz Allohga tavba qilsangiz, batahqiq, qalblaringiz (haqqa) moil bo'lur. Agar unga qarshi chiqsangiz, bas, albatta, Alloh uning yordamchisidir va Jabroil ham, solih mo'minlar ham. Undan so'ng farishtalar ham unga suyanchiqdir.
U sizlarni taloq qilsa, shoyadki, Robbisi sizdan yaxshiroq, muslima, mo'mina, itoatli, tavbachi, ibodatli, ro'zador juvon va qizlarni o'rningizga xotin qilib bersa.
Ey iymon keltirganlar! O'zingizni va ahli ayolingizni yoqilg'isi odamlaru toshdan bo'lgan o'tdan saqlang. Uning tepasida qo'pol, darg'azab farishtalar bo'lib, ular Allohning amriga isyon qilmaslar va nimaga buyurilsalar, shuni qilurlar.
Ey kofir bo'lganlar, bugungi kunda uzr aytmanglar, siz o'zingiz qilgan ishlarning jazosini olmoqdasiz, xolos.
Ey iymon keltirganlar! Allohga xolis tavba qilinglar! Shoyadki Robbingiz gunohlaringizni yuvsa va sizni daraxtlari ostidan anhorlar oqib turgan jannatlarga kiritsa. Bir kundaki, unda Alloh Nabiyni va u bilan birga bo'lgan iymon keltirganlarni sharmanda qilmas. Ularning nurlari oldilarida va o'ng taraflarida yurib boradir. Ular esa, Robbimiz, bizga nurimizni batamom qilib ber, gunohlarimizni kechir, albatta, Sen barcha narsaga qodirsan, derlar.
Ey Nabiy! Kofir va munofiqlarga qarshi jihod qil va ularga mahkam tur. Ularning joyi jahannamdir va u joy qandoq ham yomon manzil!
Alloh kufr keltirganlarga Nuhning xotini va Lutning xotinini misol qilib keltirdi. Ular bandalarimizdan ikki solih bandaning tagida edilar. Bas, ularga xiyonat qildilar va (erlari) ulardan Allohning azobini qaytara olmadilar va ularga, do'zaxga kiruvchilar bilan kiringlar, deyildi.
Alloh iymon keltirganlarga Fir'avnning xotinini misol qilib ko'rsatdi. U: Â«Robbim, menga O'z huzuringda, jannatda bir uy bino qilgin. Menga Fir'avndan va uning ishidan najot bergin va zolim qavmlardan najot bergin, deb aytdi.
Va Maryam Imron qizini (misol keltirdi), u farjini pok saqlagan edi, Biz unga O'z ruhimizdan pufladik va u Robbisining so'zlarini hamda kitoblarini tasdiq qildi va itoatkorlardan bo'ldi.