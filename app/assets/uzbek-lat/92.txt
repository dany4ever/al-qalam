Tunning qoplab kelayotgan payti bilan qasam.
Nahorning tajalli payti bilan qasam.
Erkak va urg'ochining yaratilishi bilan qasam.
Albatta, sizlarning ishlaringiz turlichadur.
Ammo kimki (ato) bersa va taqvo qilsa.
Va go'zal(so'z)ni tasdiq qilsa.
Bas, Biz uni osonga muyassar qilamiz.
Ammo kimki baxillik va istig'no qilsa.
Va go'zal(so'z)ni yolg'onga chiqarsa.
Bas, Biz uni qiyinga muyassar qilamiz.
U qulagan vaqtda unga mol-mulki foyda bermas.
Albatta, hidoyatga boshlash Bizning zimmamizdadir.
Albatta, ham oxirat va ham bu dunyo Biznikidir.
Bas, Men sizlarni (alangasi avj olib turgan) o'tdan ogohlantirdim.
U(o't)ga badbaxtdan boshqa hech kim kirmas.
O'sha yolg'onga chiqargan va yuz o'girgan edi.
Va albatta, undan taqvodor banda chetda qoladi.
U boyligini sarflaydi va o'zini poklaydi.
Unda biror kishining qaytarilishi lozim yaxshiligi yo'q edi.
Faqatgina oliy maqom Robbisining roziligini so'rab qiladi.
Va u albatta tezda rozi bo'ladi.