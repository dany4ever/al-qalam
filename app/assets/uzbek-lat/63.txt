Munofiqlar huzuringga kelganlarida, guvohlik beramizki, sen, albatta, Allohning Rasulisan, derlar. Holbuki, Alloh albatta sen Uning Rasuli ekaningni biladir. Va Alloh guvohli berurki, albatta, munofiqlar yolg'onchidirlar.
Ular qasamlarini qalqon qilib oldilar va (odamlarni) Allohning yo'lidan burdilar. Bas, albatta, ularning qilgan ishlari yomon bo'ldi!
Bunga sabab shuki, ular iymon keltirdilar, so'ng kofir bo'ldilar, bas, qalblariga muhr bosildi. Endi ular fahmlamaslar.
Va agar ularni ko'rsang, jismlari seni ajablantirur va agar gapirsalar, gaplariga quloq osursan. Ular xuddi suyab quyilgan xodaga o'xsharlar. Har qichqiriqni ziddilariga hisoblaydilar. Ular dushmandirlar. Ulardan hazir bo'l. Alloh ularga urush ochsin, haqdan qandoq o'girilurlar.
Va agar ularga: «Kelinglar, Allohning Rasuli sizlarga istig'for aytadir», deyilsa, ular boshlarini chayqarlar. Va ularni mutakabbirlik holida yuz o'girayotganlarini ko'rarsan.
Ularga istig'for aytasanmi yoki aytmaysanmi-ular uchun bari bir. Alloh ularni hech mag'firat qilmas. Zero, Alloh fosiq qavmlarni hidoyatga boshlamas.
Ular, Rasulullohning huzuridagilarga nafaqa bermanglar, toki tarqab ketsinlar, derlar. Holbuki, osmonlaru yerning xazinalari Allohnikidir. Va lekin munofiqlar tushunmaslar.
Ular, agar Madinaga qaytib borsak, albatta aziz xorni undan chiqarur, derlar. Holbuki, azizlik Allohga, Uning Rasuliga va mo'minlariga xosdir. Lekin munofiqlar bilmaslar.
Ey iymon keltirganlar. Mollaringiz va bolalaringiz sizni Allohning zikridan chalg'itmasin. Kim shunday qilsa, bas, ana o'shalar yutqazuvchilardir.
Va biringizga o'lim kelib: «Ey Robbim, agar mening o'limimni yaqin muddatga orqaga sursang, bas, sadaqa qilib solihlardan bo'lsam», demasdan avval Biz sizlarga rizq qilib bergan narsalardan nafaqa qiling.
Alloh ajali kelgan jonni hech-hech orqaga surmas. Zero, Alloh nima qilayotganingizdan xabardordir.