Chang to'zituvchi(shamol) lar bilan qasam.
Yuk ko'taruvchi(bulut)lar bilan qasam.
Oson yuruvchi(kema)lar bilan qasam;
Ish taqsimlovchi(farishta)lar bilan qasam.
Albatta, sizga va'da qilingan narsa rostdir.
Va, albatta, qiyomat voqe' bo'lguvchidir.
Go'zal, mustahkam osmon bilan qasam.
Albatta, siz ixtilofli gapdasiz.
U(Qur'on)dan kim burilsa, (bir yo'la) burib qo'yilur.
Yolg'onchilarga la'nat bo'lsin!
Ular jaholatdagi g'ofillardir.
Ular hisob-kitob kuni qachon, deb so'rarlar.
Bu kunda ular olovda azoblanurlar.
«Azobingizni tatib ko'ring», siz qachon bo'lur? deb shoshilgan narsa-shu» (deyilur).
Albatta, taqvodorlar jannatlar va buloqlardadir.
Robbilari bergan narsalarni oluvchilardir. Chunki ular bundan oldin ehson qiluvchilardan bo'lganlardir.
Ular kechalari oz uxlar edilar.
Va ular saharlarda istig'for aytar edilar.
Va molu mulklarida, so'rovchi va bechoralarning haqi bordir.
Va yer yuzida chuqur ishonuvchilar uchun belgilar bordir.
Va o'zlaringizda ham. Yoki ko'rmayapsizlarmi?!
Va osmonda rizqingiz hamda sizga va'da qilinayotgan narsalar (bor).
Osmonu yerning Robbisi ila qasamki, albatta, u(gap) misoli siz nutq qilayotganingizdek haqiqatdir.
Senga Ibrohimning karamli mehmonlarining xabari kelmadimi?
Ular uning huzuriga kirib, «Salom» deganlarida, u: «Salom, notanish qavmlar», dedi.
Va ahliga borib, (pishirilgan) semiz buzoqni keltirdi.
Uni ularga yaqiniga surdi va: «Emaysizlarmi?» dedi.
Ulardan xavfsiradi. Ular: «qo'rqma», dedilar va unga ilmli o'g'il bashoratini berdilar.
Xotini qichqirib keldi va o'z yuziga shapaloq tushirib: «Tug'mas kampir-a?!» dedi.
Ular: «Sening Robbing shunday dedi. Albatta, Uning O'zi o'ta hakim va o'ta biluvchidir», dedilar.
U: «Ey elchilar! Sizning ishingiz nadir», dedi.
Ular: «Albatta, biz jinoyatchi qavmga yuborilganmiz.
Ularning ustidan loydan (pishirilgan) toshlarni tashlash uchun.
Robbing huzurida isrofchilar uchun belgilab qo'yilgan(tosh)larni», dedilar.
Va Biz u joydan mo'minlarni chiqardik.
U yerda bir xonadondan boshqa musulmonlarni topmadik.
Va u yerda alamli azobdan qo'rqadiganlar uchun belgi qoldirdik.
Va Musoda ham. Biz uni Fir'avnga ravshan hujjat ila yuboganimizda...
U yuz o'girib, ishongani tomon yurdi va: «Bu sehrgar yoki majnundir», dedi.
Bas, Biz uni va askarlarini tutib dengizga tashladik va u malomatga loyiq ish qiluvchi edi.
Va Odda ham (belgi) bor. Vaqtiki, Biz ularga tug'mas shamolni yubordik.
U qaysi narsaga yetib borsa, titib tashlamasdan qo'ymas.
Va Samudda ham (belgi) bor. Ularga vaqtinchalik maza qilib turinglar, deyilgan vaqtda...
Allohning amridan bosh tortdilar, bas, qarab turgan hollarida ularni qattiq ovoz tutdi.
Bas, ular o'rinlaridan turolmadilar va yordam ham ololmadilar.
Va bundan avval Nuh qavmini ham (halok etganmiz). Albatta, ular fosiq qavm edilar.
Osmonni O'z qudratimiz ila bino qildik. Albatta, Biz keng qiluvchimiz.
Va yerni to'shab qo'ydik. Biz qandoq ham yaxshi tayyorlovchimiz!
Va Biz har bir narsani juft yaratdik. Shoyadki eslasangiz.
Bas, faqat Allohgagina qoching. Albatta, men sizlarga Undan (kelgan) ochiq-oydin ogohlantiruvchiman.
Va Allohga boshqa ma'budni sherik qilmanglar. Albatta, men sizlarga Undan (kelgan) ochiq-oydin ogohlantiruvchiman.
Xuddi shunday, bulardan avvalgilarga ham har bir Payg'ambar kelgan vaqt, uni, sehrgar yoki majnun, deganlar.
Kelishib olganmilar?! Yo'q, ular tug'yonga ketgan qavmlardir!
Ulardan yuz o'gir. Bas, sen malomatga qoluvchi emassan.
Va eslatgin. Albatta, eslatish mo'minlarga manfaat berur.
Jin va insonni faqat Menga ibodat qilish uchungina yaratdim.
Men ulardan rizq xohlamasman va Meni toamlantirishlarini ham xohlamasman.
Albatta, Alloh O'zi rizq beruvchi, quvvat egasi, shiddatlidir.
Albatta, zulm qilganlarga o'z birodarlari azobichalik azob bor, shoshilmasinlar.
Kofirlarga va'da qilinayotgan kunlarida halokat bo'lsin.