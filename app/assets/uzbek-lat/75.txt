Qiyomat kuniga qasamyod eturman.
Shuningdek, malomatchi nafsga qasamyod eturmanki, (qayta tirilib, hisob-kitob qilinursizlar)!
Inson uning (chirib ketgan) suyaklarini  sira to'play (tiklay) olmasligimizni Bizdan gumon qilurmi?!vInson uning (chirib ketgan) suyaklarini  sira to'play (tiklay) olmasligimizni Bizdan gumon qilurmi?!
Yo'q, Biz uning barmoqlarini (ham tiklab) tekislab qo'yishga qodirmiz!
Balki, inson kelgusida fujur (gunoh ishlarni) qilishni istaydi.
"Qiyomat kuni qachon o'zi?" - deb so'raydi.
Bas, (Qiyomat dahshatlaridan) ko'z qamashganda,
oy ham tutilganda,
quyosh va oy birlashtirilganda,
ana o'sha Kunda inson: "(Jazodan) qochadigan joy qayerda?" - deb qolur!
Yo'q! Boshpana yo'qdir!
U Kunda yolg'iz Rabbing (huzurida) qaror topishgina bordir.
U Kunda insonga (dunyodalik choqida) qilib o'tgan va qoldirgan (barcha) narsalarning xabari berilur.
Balki, (U Kunda) inson (a'zolari) o'zining zarariga guvohlik beruvchidir.
Garchi (u) uzrlarini (o'rtaga) tashlasa ham.
(Ey, Muhammad, Qur'onni) tezroq (yodlab) olish uchun tilingizni u bilan qimirlatmay qo'ya qoling.
Zero, uni (Sizning dilingizda) jamlash ham, (tilingizdagi) qiroati ham Bizning zimmamizdadir.
Bas, qachon Biz (Jabroil tilida) uni o'qisak, Siz ham uni o'qishga ergashing!
So'ngra uni (Qur'onni) bayon qilib berish ham, albatta, Bizning zimmamizdadir.
Yo'q! (Ey, Makka mushriklari,) balki sizlar naqd (dunyo)ni yaxshi ko'rasizlar.
Oxirat (Kuni)ni esa tark etasizlar.
U Kunda ba'zi yuzlar yashnovchi,
Parvardigorlariga boqib turuvchidir.
Yana u Kunda ba'zi yuzlar burishgan,
o'zlariga, albatta, noxushlik bo'lishini o'ylab (kutib) turarlar.
Darhaqiqat, (jon) halqumga yetgan,
(vafot etayotganga): "Dam soluvchi kishi bormi?" - deb qolingan,
(jon taslim qilayotgan kimsaning) o'zi (bu dunyodan) ajralish ekanini anglagan,
(jon berish qiyinligidan) oyoq - oyoqqa chalishib qolgan bir vaqtda
yolg'iz Rabbingiz (huzuri)ga haydalish bordir.
Na (Qur'on va payg'ambarni) tasdiq etdi (u) va na namoz o'qidi.
Balki, u (Qur'onni) yolg'on dedi va (imondan) yuz o'girdi.
So'ngra gerdayganicha o'z ahli tomon ketdi.
(Ey, ko'rnamak inson,) holingga voy sening, yana voy!
So'ngra holingga voy sening, yana voy!
Inson o'zini bekor tashlab qo'yiladi deb o'ylaydimi?!
Axir, u (bachadonga) to'kiladigan maniydan iborat bir (haqir) nutfa emasmidi?!
So'ngra laxta qon bo'ldi. Bas, (Alloh uni) yaratib, tikladi.
So'ngra undan juftlar - erkak va ayolni (paydo) qildi.
Ana shu (Alloh) o'liklarni tiriltirishga qodir emasmi?!