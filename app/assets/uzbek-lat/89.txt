Fajr bilan qasam.
Va o'n kecha bilan qasam.
Juftu toq bilan qasam.
Va yurilgan tun bilan qasam.
Mana shularda aql egasi uchun (qanoatlantiruvchi) qasam bordir?!
Sen Robbing Odga qanday (muomala) qilganinni bilmadingmi?
Baland ustunli «Iram»ga.
Uning misli boshqa diyorlarda xalq qilinmaganga.
Va vodiyda xarsang toshlarni kesgan Samudga.
Va ko'p askarlari bor Fir'avnga.
Ular turli o'lkalarda tug'yonga ketgan edilar.
Ular u(o'lka)larda buzg'unchilikni ko'paytirdilar.
Bas, Robbing ularning boshiga turli azoblarni quydi.
Albatta, Robbing kuzatib turuvchidir.
Bas, qachon insonni Robbisi sinash uchun ikrom qilsa va ne'mat bersa: «Meni Robbim ikrom qildi», deydir.
Bas, qachon Robbisi sinash uchun rizqini tor qilib qo'ysa: «Robbim meni xorladi», deydir.
Yo'q! Balki Sizlar yetimlarni ikrom qilmassizlar.
Bir-biringizni miskinlarga taom berishga undamassizlar.
Va merosni shiddatla yeysizlar.
Va molni ko'p yaxshi ko'rasizlar.
Yo'q! Vaqtiki, yer zilzilaga tushib parcha-parcha bo'lib ketsa.
Va Robbing va farishtalar saf-saf bo'lib kelsa.
Va o'sha kunda jahannamni keltirilsa, o'sha kunda inson eslaydir. Lekin bu eslashdan endi ne foyda?!
U, afsuski, (oxirat) hayotimga ham biror narsa taqdim qilsam bo'lar ekan, deydir.
Bas, o'sha kunda Allohning azobiga o'xshash azobla hech kim azoblamas.
Va Uning bog'lashiga o'xshash hech kim bog'lamas.
Ey xotirjam nafs!
Robbingga sen Undan, U sendan rozi bo'lgan holingda qayt!
Bas, bandalarim ichiga kirgin!
Va jannatimga kirgin!