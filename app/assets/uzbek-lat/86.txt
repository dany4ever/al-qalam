Osmon bilan qasam va toriq bilan qasam.
Toriq nimaligini senga ne bildirdi?
U nur sochib turuvchi yulduzdir.
Hech bir jon yo'qki, uning hifz qilib turuvchisi bo'lmasa.
Inson nimadan yaralganiga nazar solsin.
U otilib chiquvchi suvdan yaratilgandir.
U (suv) sulb (umurtqa) va taroib (ko'krak suyagi) orasidan chiqadir.
Albatta U zot uni qayta tiriltirishga qodirdir.
Sirlar fosh bo'ladigan kundadir.
Bas, (o'shanda) u(inson)da quvvat ham, nusrat beruvchi ham bo'lmaydir.
Qaytuvchi (yomg'ir) sohibi bo'lgan osmon bilan qasam.
Yorib chiquvchi egasi bo'lgan yer bilan qasam.
Albatta u(Qur'on) ajratuvchi so'zdir.
Va u hazil emasdir.
Albatta ular hiyla-nayrang qilarlar.
Va Men ham hiyla qilurman.
Muhlat ber kofirlarga, ularga ozgina muhlat ber.