Choshgoh bilan qasam.
Sukunatga cho'mgan tun bilan qasam.
Robbing seni tark qilmadi va g'azab ham qilmadi.
Va, albatta, oxirat sen uchun bu dunyodan yaxshidir.
Va tezda Robbing senga ato qiladir va sen rozi bo'lursan.
U seni yetim topib, joylab qo'ymadimi?
Va U seni hayron topib, hidoyatga boshlamadimi?
Va U seni kambag'al topib, boy qilmadimi?
Ammo yetimga qahr qilma.
Va, ammo, «soil»ga zajr qilma.
Va, ammo, Robbingning bergan ne'mati haqida so'zla.