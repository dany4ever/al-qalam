(Ey, Muhammad,) eng oliy zot bo'lmish Rabbingizning nomiga tasbeh ayting!
Zero, U (barcha narsani) yaratib, barpo qilgan,
barchaga munosib yo'lni belgilab, (o'sha yo'lga) hidoyat qilib qo'ygan,
o'tloqni undirib chiqarib,
so'ng uni qoramtir xazon qilib qo'ygan zotdir.
(Ey, Muhammad,) Biz Sizga (Jabroil vositasida Qur'onni) qiroat qildirurmiz. Bas, Siz (uni) esdan chiqarmassiz.
Illo, Alloh (unuttirishni) xohlagan oyatlar bundan mustasnodir. Albatta, U oshkora (so'z va ishlar)ni ham, yashirin narsalarni ham bilur.
Biz Sizni oson (din)ga muvaffaq qilurmiz.
Bas, eslatma foyda bersa, (kishilarga) eslating!
(Allohdan) qo'rqadigan kishi eslatma olar.
Baxtsiz kishi esa undan (eslatmadan) chetlab o'tar,
zero, u Katta o't (do'zax)da toblanur.
So'ngra u joyda na o'la olur va na yashay olur!
Najot topuvchi odam, haqiqatan, (kufru isyondan) pok bo'lur
va Parvardigorining nomini yod etib, namoz o'qir.
Ha, sizlar, (ey, kofirlar,) dunyo hayotini ustun qo'yursizlar.
Holbuki, oxirat yaxshiroq va boqiyroqdir.
Darvoqe, bu (nasihatlar) avvalgi (payg'ambarlarga nozil bo'lgan) sahifalarda -
Ibrohim va Muso sahifalarida (ham) bordir.