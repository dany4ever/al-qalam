Oliy qadar bo'lgan Robbing ismini poklab yod et.
U yaratgan va mutanosib qilgan zotdir.
U o'lchovli qilgan va hidoyatga boshlagan zotdir.
U o't-o'lanni chiqargan zotdir.
Bas, U uni qoraygan xashak qilgan zotdir.
Biz senga qiroat qildiramiz, bas, esdan chiqarmayssan.
Magar Alloh xohlaganini. Albatta, U oshkorni ham, maxfiy narsani ham biladir.
Va seni oson yo'lga muyassar qilarmiz.
Bas, agar eslatish manfaat bersa, eslatgin.
Albatta, qo'rqqan esga oladir.
Va badbaxt undan chetda bo'ladir.
U katta olovga kiradir.
So'ngra uning ichida o'lmay ham, tirilmay ham qoladir.
Batahqiq, kim pok bo'lsa, yutuq topadir.
Va Robbisi ismini zikr qilsa va namoz o'qisa hamdir.
Lekin, sizlar dunyo hayotini ustun qo'yasizlar.
Holbuki, oxirat yaxshiroq va boqiyroqdir.
Albatta, bu avvalgi sahifalarda bordir.
Ibrohim va Muso sahifalaridadir.