Қасамёд этурман анжирга ва зайтунга,
Тури Синин (тоғи)га,
мана шу тинч-осойишта шаҳар (Макка)гаки,
ҳақиқатан, Биз инсонни хушбичим (шаклда) яратдик.
Сўнгра (қариган сари), уни асфаласофилинга (қомати хам бўлишга) қайтардик.
илло, имон келтирган ва яхши амалларни қилганларга битмас-туганмас ажр (мукофот) бордир.
Бас, (эй, инсон)! Шундан кейин жазо (Куни)ни инкор этишга сени нима мажбур этмоқда?!
Ахир, Аллоҳ (ўша Кунда) ҳукм қилувчиларнинг (адолатли) ҳукм чиқарувчироғи эмасми?!
