(Эй, Муҳаммад,) энг олий зот бўлмиш Раббингизнинг номига тасбеҳ айтинг!
Зеро, У (барча нарсани) яратиб, барпо қилган,
барчага муносиб йўлни белгилаб, (ўша йўлга) ҳидоят қилиб қўйган,
ўтлоқни ундириб чиқариб,
сўнг уни қорамтир хазон қилиб қўйган зотдир.
(Эй, Муҳаммад,) Биз Сизга (Жаброил воситасида Қуръонни) қироат қилдирурмиз. Бас, Сиз (уни) эсдан чиқармассиз.
Илло, Аллоҳ (унуттиришни) хоҳлаган оятлар бундан мустаснодир. Албатта, У ошкора (сўз ва ишлар)ни ҳам, яширин нарсаларни ҳам билур.
Биз Сизни осон (дин)га муваффақ қилурмиз.
Бас, эслатма фойда берса, (кишиларга) эслатинг!
(Аллоҳдан) қўрқадиган киши эслатма олар.
Бахтсиз киши эса ундан (эслатмадан) четлаб ўтар,
зеро, у Катта ўт (дўзах)да тобланур.
Сўнгра у жойда на ўла олур ва на яшай олур!
Нажот топувчи одам, ҳақиқатан, (куфру исёндан) пок бўлур
ва Парвардигорининг номини ёд этиб, намоз ўқир.
Ҳа, сизлар, (эй, кофирлар,) дунё ҳаётини устун қўюрсизлар.
Ҳолбуки, охират яхшироқ ва боқийроқдир.
Дарвоқе, бу (насиҳатлар) аввалги (пайғамбарларга нозил бўлган) саҳифаларда -
Иброҳим ва Мусо саҳифаларида (ҳам) бордир.
